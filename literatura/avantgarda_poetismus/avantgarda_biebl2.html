<HTML><HEAD><TITLE>Konstantin Biebl: Zlatými řetězy</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Konstantin Biebl: Zlatými řetězy</b>
<br><br>
<strong>Škála</strong><br>
<br>
Tyčinky v tichých i bílých liliích <br>
ve světlezeleném světle zeleně <br>
Lolo Lolo <br>
tma padá na jantar jak zlatá harfa v barvách sálá <br>
žluť smutku purpur strun <br>
<br>
Jdou loukou tmou  <br>
<br>
<strong>Akord</strong><br>
<br>
Spí myrty s mírnými lístky i mírnými stíny <br>
spala stará zahrada jas jasan v snách <br>
rybíz vybízí sny Filipíny <br>
<br>
a tráva vstávala zrána na hradbách  <br>
<br>
<strong>Varieté</strong><br>
<br>
O zvoň o zvoň opono<br>
svou dlouhou rouškou s loutnou pouhou hrou<br>
faun klaun<br>
<br>
V půlkruhu trubců zvuk trub v úlu u trůnu<br>
a zázrak v barvách král kravat arara<br>
<br>
V zeleném lese hle lehké větve veverek<br>
z tmy vyšly nymfy<br>
<br>
<dd>Stín svítících bříz<br>
 <br>
<strong>Ruská</strong><br>
<br>
U krbu rus v Rusku u Rusů<br>
<dd>aj!<br>
<br>
Balalajka Baj – kaj – laj<br>
rum kus cukru z ubrusu<br>
<dd>a vař čaj<br>
<br>
Hraj a vař čaj!<br>
 <br>
<strong>Věnování</strong><br>
<br>
Uklízet, prát a ždímat mokré prádlo,<br>
holka, máš jen samou dřinu.<br>
Ty umíš všecko. Vařit i líbat.<br>
Smaží se řízek na margarinu.<br>
<br>
Až do duše raníš, zveš-li mě básníkem,<br>
minul se student, minul povoláním.<br>
Co říkáš, beruško? Tys bodla se do ruky špendlíkem<br>
Pofoukám a zavážu. Svěř se mým dlaním.<br>
<br>
Tam za oknem stojí vyschlá lahvička jodu,<br>
jenom nehty mám zažloutlé – ten nikotin proklatý!<br>
Na zem spadla mi vata. Nic nedovedu.<br>
Snad psáti své básně? Ba, ani ty.<br>
<br>
Měl jsem být raději vozkou. Ale neumím šach.<br>
Co bych si počal s párem černých koní?<br>
Snad tesař? Zahradník? Mám z růží strach,<br>
víc z růží nežli z trní.<br>
<br>
Dovedu jenom hvízdat a krmit ptáky v parku.<br>
Na ruku slétnou dolů z černého javoru<br>
kosi a sýkory. I vrána přiletěla z dálky.<br>
<br>
Ale to bylo v lednu neb v únoru.<br>
 <br>
<li><strong>Biebl, Konstantin: Zlatými řetězy</strong>, BB art, Praha 2003
</TD></TR></TABLE>
</BODY></HTML>
