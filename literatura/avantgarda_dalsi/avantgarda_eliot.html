<HTML><HEAD><TITLE>T.S.Eliot: Pustina</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>T.S.Eliot: Pustina</b>
<br><br>
<em>I. Pohřbívání mrtvých</em><br>
<br>
Duben je nejkrutější měsíc, rodí<br>
šeříky z mrtvé země, mísí<br>
vzpomínku s touhou, vznítí<br>
kořeny jarním deštěm z otupělosti.<br>
Zima nás hřála, přikryla<br>
zem sněhem zapomnění, sytila<br>
uschlými hlízami tu trošku života.<br>
Léto nás překvapilo, přišlo přes Starnbergersee<br>
s přeháňkou; zůstali jsme na kolonádě,<br>
pak v slunci jsme šli do Hofgartenu,<br>
dali si kávu a hodinu si povídali.<br>
Bin gar keine Russin, stamm' aus Litauen, echt deutsch.<br>
A jako děti jezdili jsme k mému bratranci<br>
arcivévodovi, svezl mě na saních,<br>
a já se bála. Řekl: Marie,<br>
Marie, drž se pevně. Sjížděli jsme s kopce.<br>
V horách se člověk cítí volný.<br>
Čtu dlouho do noci a v zimě jezdím na jih.<br>
Jaké lnou kořeny a jaké rostou větve<br>
v tom kamenitém rumišti? Ty nevíš,<br>
netušíš, synu člověka, znáš jen změť<br>
skácených model, do nichž pere slunce,<br>
uschlý strom nedá úkryt, cvrček radost<br>
a suchý kámen crkot vody. Jen<br>
pod touto rudou skálou najdeš stín,<br>
(zajděme do stínu té rudé skály),<br>
a ukážu ti něco jiného<br>
než ranní stín, jenž kráčí za tebou,<br>
a večerní, jenž zvedá se ti vstříc;<br>
ukážu ti strach v hrsti prachu.<br>
<em>Frisch weht der Wind<br>
der Heimat zu:<br>
Mein Irisch Kind,<br>
wo weilest du?</em><br>
„Před rokem dals mi prvně hyacinty;<br>
říkali mi pak dívka s hyacinty."<br>
– Když jsme tak pozdě přišli ze zahrady<br>
a mělas náruč plnou, vlasy zvlhlé,<br>
ztratil jsem řeč a oči se mi mátly,<br>
živ ani mrtev, nic jsem nevnímal,<br>
zahleděn v srdce světla, do ticha.<br>
Oeď und leer das Meer.<br>
<br>
Madame Sosostris, slavná věštkyně,<br>
moc nastydla, a přece s hříšnými<br>
kartami platí v celé Evropě<br>
za nejmoudřejší ženu. Tohle, řekla,<br>
je vaše karta, utonulý fénický<br>
mořeplavec. (Ty perly byly jeho oči.)<br>
Tohle je Belladonna, Paní skalisek<br>
a paní situací.<br>
To je muž s trojí holí, tady Kolo,<br>
zde jednooký kupec, a ta karta<br>
je prázdná, značí, co má na zádech<br>
a co já nesmím spatřit. Oběšenec<br>
tu není. Pozor na smrt utopením.<br>
Vidím dav kráčející v kruhu. Díky.<br>
Vyřiďte drahé paní Equitonové,<br>
že horoskop jí sama přinesu:<br>
dnes člověk musí být tak opatrný.<br>
<br>
Neskutečné město,<br>
pod hnědou mlhou v zimním svítání<br>
Londýnským mostem proudil dav tak hojný,<br>
že žasl jsem, jak smrt má lov tak hojný.<br>
šli vzhůru, občas krátce vzdychajíce,<br>
a každý zíral na zem před sebou.<br>
Pak sešli třídou krále Williama<br>
k Marii Panně woolnothské, jež hluše<br>
odbila poslední tón deváté.<br>
Spatřil jsem známého a křikl na něj:<br>
„Stetsone! Znám tě z lodí u Mylae!<br>
Mrtvola, co sis loni zasadil<br>
v zahradě, klíčí? Letos pokvete?<br>
Či náhlé mrazy zžehly její záhon?<br>
Drž stranou Psa, je přítel člověka<br>
a drápy mrtvé z hrobu vyvléká!<br>
Ty! hypocrite lecteur! – mon semblable, – mon fr&egrave;re!"<br>
<br>
<br>

<strong>T.S.Eliot: Poznámky k Pustině</strong><br>
<br>
Podnětem nejen k názvu, ale i k plánu a k mnoha jednotlivým symbolům v básni byla kniha Jessie L. Westonové [1850-1928] o legendě o svatém grálu: From Ritual to Romance (Od rituálu k rytířskému románu, Cambridge). Kniha J. L. Westonové, které za tak mnoho vděčím, objasní obtížná místa básně opravdu mnohem lépe, než to mohou učinit mé poznámky; a doporučuji tuto knihu (nehledě k její velké zajímavosti) každému, kdo se domnívá, že takové vysvětlení básně stojí za námahu. V celkovém pojetí vděčím ještě jinému antropologickému dílu, které hluboce ovlivnilo naši generaci; mám na mysli dílo J. G. Frazera [skotský antropolog, 1854-1941] The Golden Bough [znamená nejen Zlatá větev, ale i Jmelí]; čerpal jsem zvláště ze dvou svazků Adonis, Attis, Osiris. Každý, kdo se seznámil s těmito díly, ihned pozná v básni určité souvislosti s vegetačními obřady.<br>
 <br>
 
I. Pohřbívání mrtvých<br>
<br>
[<em>Duben je nejkrutější měsíc</em> atd. – srv. vegetační obřady.] <br>
[<em>Stambergersee</em> – též Würmské jezero, jižné od Mnichova.] <br>
[<em>Hofgarten</em> – něm. dvorní zahrada.]<br>
[<em>Bin gar keine Russin, stamm' aus Litauen, echt deutsch</em> – něm.: Nejsem vůbec žádná Ruska, pocházím z Litvy, čistá Němka.] <br>
<em>synu člověka</em> – srv. Ezechiel II, 1.<br>
<em>uschlý strom nedá úkryt, cvrček radost</em> – srv. Kazatel XII, 5. <br>
[<em>ukážu ti strach v hrsti prachu</em> – Sibyla si vyžádala od boha Apollóna tolik let věku, kolik držela v dlani zrnek písku. Viz moto.] <br>
<em>Frisch weht der Wind / der Heimat zu: / Mein Irisch Kind,  / wo weilest du?</em> – viz Wagner: Tristan a Isolda I, verše 5-8. [Něm. doslova:   Vane svěží vítr   /   k domovu:   /   Mé irské dítě,   /   kde [prodléváš?]<br>
<em>Oeď und leer das Meer</em> – viz tamtéž III, verš 24. [Něm.: Pusté a prázdné je moře.]<br>
<em>Tohle, řekla, je vaše karta</em> atd. – Nevyznám se v přesném složení tarokových karet, od kterých jsem se podle svých potřeb zřejmé odchýlil. Oběšenec, existující v tradičních kartách, vyhovuje mému záměru dvojím způsobem: protože v mé mysli souvisí s Frazerovým Oběšeným bohem a protože si ho spojuji s postavou v kápi v pasáži o cestě učedníků do Emauz ve zpěvu V. Fénický mořeplavec a kupec se objeví ještě později; také „dav", a smrt utopením se vyskytuje ještě ve zpěvu IV. Muže s trojí holí (skutečnou tarokovou kartu) si zcela libovolně spojuji se samotným Králem rybářem. [V legendě o svatém grálu se chorobou nebo neplodností Krále rybáře proměnila jeho země v pustinu. Obdobnou víru nacházíme u některých afrických kmenů. Trojí hůl tady znamená trojí oporu člověka, viz <em>Datta, dajadhvam, damjata</em> ve zpěvu V.] <br>
[<em>Ty perly byly jeho oči</em> – Shakespeare: Bouře I, 2.] <br>
<em>Neskutečné město</em> – srv. Baudelaire:<br>
<dd>Fourmillante cité, cité pleine de r&ecirc;ves, <br>
<dd>Oú le spectre en plein jour raccroche le passant. <br>
<dd>[Hemžící se město, město plné snů, <br>
<dd>kde se za bílého dne přízrak věší na chodce.] <br>
<em>Londýnským mostem proudil dav tak hojný</em> – srv. Peklo III, 55-57:<br>
<dd><dd>s&igrave; lunga tratta<br>
<dd>di gente, ch'io non avrei mai creduto <br>
<dd>che morte tanta n'avesse disfatta.<br>
<dd><dd>[vřava taková se brala, <br>
<dd>že bych byl nevěřil, že lidských synů <br>
<dd>smrt na světě už tolik posbírala.]<br>
[<em>Londýnský most</em> – není druhové označení, ale název určitého mostu v Londýně.]<br>
<em>šli vzhůru, občas krátce vzdychajíce</em> – srv. Peklo IV, 25-27: <br>
<dd>Quivi, secondo che per ascoltare, <br>
<dd>non avea planto, má' che di sospiri, <br>
<dd>che 1'aura eterna facevan tremare. <br>
<dd>[V sluch nevnikal mně ani mému druhu<br>
<dd>jediný nářek, jenom tiché steny brázdily<br>
<dd>věčný vzduch těch temných luhů.]<br>
<em>hluše odbila poslední tón deváté</em> – jev, kterého jsem si často povšiml. [Srv. též Lukáš XXIII, 44: I stala se tma po vší zemi až do hodiny deváté.]<br>
[<em>Mylae</em> – nyní Milazzo, přístav na Sicílii, dějiště námořního vítězství Římanů nad Kartágem r. 260 př.n.1.]<br>
<em>Drž stranou Psa, je přítel člověka</em> – srv. žalozpěv ve Websterové Bílém ďáblovi. [Tam znějí tyto verše: Drž stranou vlka, je nepřítel člověka atd. Celý obraz o zasazené mrtvole rovněž souvisí s vegetačními obřady.]<br>
<em>hypocrite lecteur! – mon semblable, – mon fr&egrave;re!</em> – viz Baudelaire, předmluva ke Květům zla [franc.: pokrytče čtenáři – můj bližní – můj bratře!]
<br><br>
<li><strong>Eliot, T.S.: Pustina a jiné básně</strong>, přel. J.Valja, Odeon, Praha 1967
</TD></TR></TABLE>
</BODY></HTML>
