<HTML><HEAD><TITLE>Ezra Pound: Cantos</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Ezra Pound: Cantos</b>
<br><br>
<em>XXX</em><br>
Nářek jsem slyšel, nářek kteréhosi dne,<br>
Artemis hlasným zpěvem, Artemis<br>
si na Soucit stěžovala:<br>
jeť Soucit příčinou zhouby lesů,<br>
Soucit hubí mé nymfy,<br>
Soucit sanuje tak mnohou nepravost.<br>
Soucit hyzdí duben,<br>
Soucit je všeho kořen a zdroj!<br>
Že se mne nižádná kráska nepřidrží,<br>
tím je vinen Soucit,<br>
vinen tím, že jim brání v zabíjení.<br>
Veškeré věci pošpatněly v tomto čase,<br>
a to je důvod, proč nikdo nedojde čistoty,<br>
neboť cítí soucit se špatností<br>
a všechno je zkřiveno.<br>
Už nesviští mé oštěpy,<br>
aby zabíjely. Nic už není čistě zabíjeno,<br>
leč propadá hnilobě.<br>
<br>
Na Pafu jednoho dne<br>
<dd><dd>jsem také slyšel:<br>
...nespěchá si s mladým Martem hrát,<br>
máť ona soucit s třesoucím se bloudem,<br>
ona živí jeho žár,<br>
popel jeho udržuje horký.<br>
<br>
Čas je zlo. Ano, zlo.<br>
<dd><dd>Po mnoho dnů<br>
bloudil mladý Pedro zdrcen,<br>
<dd><dd>po mnoho dnů<br>
poté, co byla Inez zavražděna.<br>
<br>
Přicházeli urození páni do Lisabonu<br>
<dd><dd>po mnoho dnů<br>
a skládali hold. Na trůně mrtvé,<br>
<dd><dd>vyhaslé oči,<br>
koruna na mrtvých vlasech<br>
a po boku mrtvé ještě mladý král.<br>
<br>
Přišla madam ´YAH [hilé]<br>
oděná leskem oltáře<br>
a cenou vzácných voskovic.<br>
„Čest? Na tu tvou kašlu!<br>
Seber dva milióny a zhltni si je!"<br>
<dd><dd>Šel Messire Alfonso<br>
a odplul člunem do Ferrary<br>
a neřekl ani slůvko, když tudy prošel.<br>
<br>
Proto jsme to vyřezali do kovu<br>
zde v Césarově svatyni:<br>
<dd><dd>pro knížete Césara Borgiu,<br>
<dd><dd>vévodu z Valencie a Emilie<br>
…a přivedl jsem písmorytce<br>
a tiskaře nikoli plytké a tupé<br>
<dd><dd>(ve Fano Caesaris),<br>
významné a umné mistry písma<br>
a jednoho písmorytce na řecké a hebrejské litery<br>
jménem Messire Francesco da Bologna,<br>
a nejen pro běžné typy, on přec vynalezl<br>
nový typ kursiva či kancelářský zvaný<br>
a nebyl to Aldus či někdo jiný, ale tento<br>
Messire Francesco, kdo řezal všechny Aldusovy litery<br>
tak půvabně a kouzelně, jak jimi proslul<br>
<dd><dd>Hieronymus Soncinus 7.července 1503.<br>
a co se týče textu, vzali jsme jej<br>
z onoho od Messire Laurentia<br>
a z kodexu kdysi pánů Malatestů...<br>
<br>
A v srpnu toho roku zemřel papež Alessandro Borgia.<br>
<dd><dd>Il Papa mori.
<br><br>
<li><strong>Pound, Ezra: Chtěl jsem napsat ráj</strong>, přel. K.Bednář, Votobia, Praha 1993

<br><br>
<em><strong>Poznámky a vysvětlivky ke Cantos</strong><br>
<br>
Canto XXX
<br>
Nářek jsem slyšel – první a druhý odstavec mají v originále orthograficky i lexikálně ráz rané nové angličtiny (16-17. stol.).<br>
Artemis – bohyně rychlé smrti si stěžuje na Soucit, který nechává věci přetrvávat déle, než je jim určeno.<br>
Pafos – město na Kypru, kde byla svatyně Afrodíty (která podváděla Hefaista s Apollónem).<br>
Pedro, Inez da Castro – příklad marné snahy zastavit čas (viz pozn. ke Canto III).<br>
'YAH hylé – (řec.) „látka, hmota" – zde asi přezdívka Lukrezie Borgie (1480-1519), sestry Césara Borgii, dcery papeže Alessandra VI.<br>
Messire Alfonso – Alfonso ďEste (1476-1534), třetí manžel Lukrezie Borgie, kterou si vzal za vysoké odbytné. R. 1505 se stal vévodou ferrarským.<br>
Proto jsme vyřezali do kovu... – pasáž je parafrází dedikace v Soncinově vydání Petrarky (z r. 1503).<br>
Cesare Borgia – (1476-1509), bratr Lukrezie, vévoda z Valencie a Emilie.<br>
Fano Caesaris – Fano je město ve střední Itálii; zde „Caesaris" snad narážkou na Augustův triumfální oblouk ve Fanu.<br>
Messire Francesco da Bologna – jeden z prvních tiskařů, snad totožný s Franceskem Griffim, který tiskl v Bologni v 1. 1516-17 a spolupracoval na Aldusově vydání Vergilia a na Soncinově vydání Petrarky.<br>
Aldus Manutius – (1450-1515), tiskař a humanista.<br>
Hieronymus Soncinus – Gerolamo Soncino, z židovsko-italské rodiny tiskařů; založil tiskárnu ve Fanu (1501-1515) a tiskl klasické řecké a hebrejské texty. R. 1503 vyšel u něho Petrarca; v předmluvě obviňuje Alda, že si přisvojuje vynález kursivy.<br>
Messire Laurentius – Lorenzo do Medici, zakladatel knihovny ve Florencii. 
<br>papež Alessandro VI. Borgia – zemřel r. 1503. 
<br>Papa mori – (it.) „papež zemřel".
</em></TD></TR></TABLE>
</BODY></HTML>
