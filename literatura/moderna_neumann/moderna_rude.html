<HTML><HEAD><TITLE>S.K.Neumann: Rudé zpěvy</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<strong>S.K.Neumann: Rudé zpěvy<br>
<br>
Socialistickým ženám</strong><br>
<br>
Soudružky,<br>
zastavte proudy své výmluvnosti,<br>
zadržte řinčivé výhrůžky!<br>
Házíte hladovým ohlodané kosti,<br>
a revoluce není řečnický výlet:<br>
Učte se střílet!<br>
<br>
Pryč s feminismem!<br>
Je žena X a muž je Y,<br>
leč srdcí dvé můž zníti jako jeden zvon,<br>
když s puškou v ruce jde se za cílem.<br>
S manlicherovkou vojandy rudé<br>
ve vratech, oknech, na vozech tramvají –<br>
s těmi to pude<br>
na města šampusů, vesnice keťasů.<br>
Ti, co se chechtají, pak budou kvílet:<br>
Učte se střílet!<br>
<br>
Nechtě si lékařské rady!<br>
Je revoluce nejlepší hygiena.<br>
Jen obvazů pro kamarády<br>
ať máte plné kapsy!<br>
Buď každá jak blesk a krvavá fena,<br>
a na psy!<br>
Kulomet bude šílet:<br>
Učte se střílet!<br>
<br>
Pryč s akademickou prací<br>
a dolů s kazatelen!<br>
Aut revolučních buďte síla hnací,<br>
by z měšťáka stal se jelen.<br>
Pryč s moralinem, maloměšťáčky!<br>
Se sentimentalitou krbu!<br>
Na mračna nesete řehtačky,<br>
ctnost vidíte ve svém hrbu.<br>
<br>
Nechtě si tirády proti alkoholu!<br>
Tím nevyprázdníte sklepů.<br>
Až přijde den, tak rozbijeme spolu<br>
všecko, co ničí energii molů<br>
v kožiše panstva.<br>
<br>
Zahoďte dětské trumpetky!<br>
Zbytečně piští a kvičí.<br>
Odhoďte sobectví, přijměte důsledky!<br>
Vítězem ten, kdo sebe v díle zničí.<br>
<br>
Matky a ženy, dcery a milenky,<br>
na řetěz citečky sladké i bolné!<br>
Spalte své myrty, spalte své pomněnky,<br>
soudružky, buďte volné.<br>
<br>
Jen kázeň revoluce chtějte s námi sdílet,<br>
učte se střílet!<br>
<br>
<div align="center">
<strong>Zpěv jistoty</strong><br>
<br>
Vydědili nás, ale nemohou nám vzíti pohled<br>
královský<br>
na svou ničemnost a neodvratný kaz<br>
všeho, cokoli činí,<br>
na neodvratný konec,<br>
jenž je rozvrátil a do všech koutů stíní<br>
jejich hodiny.<br>
Vydědili nás,<br>
my však víme – víme,<br>
že jsme dědici, že po nich vystavíme<br>
nový svět.<br>
<br>
Vykořisťují nás,<br>
ale nemohou zabrániti,<br>
bychom nejedli se stromu poznání.<br>
Všude oráči vyorávají hluboké brázdy,<br>
denně rozsévači rozcházejí se do světa,<br>
naše osení již se vymetá,<br>
železná úroda solidarity.<br>
Vykořisťují nás,<br>
my však řetězem je strašným sevřeme,<br>
nad osudem jejich sami zbledneme,<br>
zahynou.<br>
<br>
Zotročují nás,<br>
ale na galejích dvorců, továren a dolů<br>
nedovedou uhasiti ohně vzpoury,<br>
k němuž sesedáme se jako ke společnému<br>
stolu,<br>
a jenž půdu žencům dá a oráčům,<br>
doly horníkům,<br>
dělníkovi stroje.<br>
<br>
Zotročují nás,<br>
ale v jejich kasárnách na slunečních místech<br>
o bratrství sníme, o rudých Kristech,<br>
o povelu, který celým světem zní,<br>
celým světem zatřese,<br>
až nám vzplane bitva poslední:<br>
Proletáři všech zemí, spojte se!<br>
<br>
Zotročují nás,<br>
ale v jejich káznicích<br>
zpíváme si Internacionálu,<br>
naše vůle tuhne tu v železo,<br>
jejich vzteku odpoví náš smích:<br>
Kdo nepracuje, ať nejí!<br>
<br>
Zotročují nás,<br>
ale v jednoho otroka splýváme pomalu,<br>
v jednu ruku a jedno kladivo:<br>
přijde den, kladivo dopadne vráz,<br>
budeme volni!
</div>

<br>
<li><strong>Neumann, Stanislav Kostka: Nové zpěvy, Rudé zpěvy, Anti-Gide</strong>, Orbis, Praha 1953
</TD></TR></TABLE>
</BODY></HTML>
