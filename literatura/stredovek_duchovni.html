<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<title>Elektronická učebnice literatury</title>
<META http-equiv="content-type" content="text/html; charset=windows-1250">
<link href="literatura.css" rel="StyleSheet" type="text/css" title="formal">
</head>

<BODY TOPMARGIN="5" LEFTMARGIN="0" bgcolor="white">
<center><table width="750"><tr><td>

<table width="750" cols="5" cellpadding="0" cellspacing="0"><tr>
<td valign="top"><a href="http://www.eucebnice.cz"><img src="obrazky/logo.gif" border=0 alt="on-line"></a></td>
<td width="2"></td>
<td valign="top"><a href="http://www.volny.cz/abeceda.kurzy" target="_blank"><img src="obrazky/reklama.gif" border=0 alt="Nyní také dálkově !"></a></td>
<td width="2"></td>
<td valign="top"><a href="http://www.ceskaliteratura.cz" target="_blank"><img src="cllogo.gif" border=0 alt="on-line"></a></td>
</tr>
</table>

<table width="750" cols="3" cellspacing="0"><tr>
<td bgcolor="silver" align="left"><b>&nbsp;<a href="index.html" title="obsah">Literatura</a> &gt; <a href="stredovek_uvod.html" title="úvod">Středověk</a> &gt; Duchovní literatura</b></td>
<td bgcolor="silver"></td>
<td align="right" bgcolor="silver" width="10"><b>&nbsp;&copy;&nbsp;</b><a href="autor.html" title="informace o autorovi této kapitoly">Radek&nbsp;Sárközi</a>&nbsp;</td>
</tr></table>
<br>
<table width="750" cols="3" border="0" cellpadding="5" cellspacing="0"><tr>

<tr><td width="190" valign="top">
<a href="duchovni/duchovni_rehor_v.jpg" target="_blank"><img src="duchovni/duchovni_rehor.jpg" alt="Řehoř Veliký" border="0"></a>
<br><br>
<b>Papež Řehoř Veliký</b> (590-604) je považován za nejvýznamnějšího církevního reformátora. Podporoval umění a zřejmě vytvořil gregoriánský chorál.
<br><br>
<a href="duchovni/duchovni_kaple_v.jpg" target="_blank"><img src="duchovni/duchovni_kaple.jpg" alt="zvětšit" border="0"></a>
<br><br>
V gotické kapli Sainte Chapelle v&nbsp;Paříži byla uložena Kristova trnová koruna.
</td>
<td width="340" bgcolor="silver" valign="top">
<h2>DUCHOVNÍ LITERATURA</h2>
<b>Hlavním proudem středověkého umění byla náboženská tvorba.</b> Někdy se pro ni užívá termínu duchovní nebo katolická. Jednotlivá díla vznikala na zakázku církve nebo bohatých donátorů (dárců), kteří se rozhodli církev podpořit. Autorství děl nebylo příliš důležité, a proto řadu umělců neznáme. Důležitý byl náboženský obsah. Rozvíjí se především <b>teologická literatura, legendistika a duchovní lyrika</b>.
<h4>Katolická církev</h4>
<b>Jedinou institucí, která přežila pád západořímské říše, byla církev.</b> Její role byla nezastupitelná, protože v&nbsp;chaotické době stěhování národů nabízela křesťanské duchovní hodnoty, pevnou hierarchii a fungující strukturu. Všechny barbarské státy postupně přijaly křesťanství a panovníci využili církev pro posílení své moci. Tak rostl její vliv i bohatství.<br>
Když se stalo křesťanství oficiálním náboženstvím, vznikla celá řada nových institucí a nařízení, která se neopírají o Bibli. Křesťanská obec v Římě si začala dělat nárok na výsadní postavení, <b>vznikla funkce papeže</b>, který je sice volen, ale na doživotí, a který se stal oficiální hlavou celé církve a zástupcem Krista na zemi. Představitelé významných křesťanských obcí se scházeli na koncilech, kde přijímali nová <b>náboženská dogmata</b>. Koncil byl nejvyšší autoritou církve a jeho rozhodnutí se musel podřídit i papež. <b>Koncily</b> přijaly učení o sedmi svátostech, Boží trojici, uctívání svatých atd. Spolu s papežem bděly nad jednotou církve, a proto tvrdě potlačovaly jakékoliv snahy o dvojí výklad nebo popírání dogmat. Pokud se o to někdo pokusil, byl obviněn z <b>kacířství</b> a vyobcován z&nbsp;církve. Když heretické hnutí zasáhlo velkou oblast, chránila církev svou jednotu silou (křížové výpravy). Kacíře a čarodějnice čekala smrt upálením. Aby lidé nemohli srovnávat původní učení s pozdějším, bylo zakázáno vlastnit Bibli. <b>Věřící se museli spolehnout na výklad, který jim nabízel kněz při bohoslužbě.</b> Mnohdy mu ale nerozuměli, protože jazykem liturgie byla latina…
</td>
<td width="190" bgcolor="white" valign="top">
<h5>Historie</h5>
<i>V roce 313 vydal římský císař Konstantin Veliký <b>milánský edikt</b>, kterým zrovnoprávnil křesťanství s ostatními náboženstvími v říši. Východořímský císař Justinián zavřel pohanské školy (529) a náboženské svatyně proměnil v&nbsp;hospody nebo muzea pohanství. V roce 1054 došlo k&nbsp;<b>rozdělení církve</b> (schizma) – římský papež se stal hlavou církve katolické (latinské), byzantský císař (později patriarcha) hlavou církve východní (řecké, pravoslavné). <b>Spor o investituru</b> ukončil konkordát wormský (1122), který upravoval vztahy mezi papežem a císařem Svaté říše římské. Další spory se světskou mocí vedly k tomu, že francouzský král zajal papeže a přenesl jeho sídlo do Avignonu (1309). Následné <b>papežské schizma</b> (1378-1417) prohloubilo krizi, která vedla k reformačnímu hnutí (1517) a rozdělení katolické církve.</i>
<br><br>
<a href="duchovni/duchovni_3.jpg" target="_blank"><img src="duchovni/duchovni_3_n.jpg" alt="zvětšit" border="0"></a>
<br><br>
Tři králové na mozaice z italské Ravenny
</td></tr>

<tr><td width="190" valign="top">
<h5>Aurelius Augustinus (354-430) </h5>
<b>Svatý Augustin</b> byl biskupem v&nbsp;Hippu. Je autorem 93 teologických knih, z nichž nejvíce vyniká spis <b>De civitate Dei</b> (O obci Boží). Hříchy mládí i duchovní zrání popsal v autobiografické knize <b>Vyznání</b> (Confessiones). 
</td>
<td width="340" bgcolor="silver" valign="top">
<h4>Teologie</h4>
Ve středověku nahradila antickou filozofii <b>teologie</b>. Tato věda o bohu <b>vycházela z předem daných církevních dogmat</b>, která se snažila nanejvýš osvětlit. Teologové opírali své výklady o Bibli, ale znali i některé spisy Platona nebo Aristotela.
Učení prvních církevních otců se nazývá <b>patristika</b>. Nejvýznamnějším patristou byl <b>sv. Augustin</b>. V&nbsp;9. stol. se prosazuje <b>scholastika</b> (školní nauka), kterou tvoří dva hlavní proudy – realismus (Jan Scotus Eriugena) a nominalismus. Tyto směry se snažil smířit <b>Petr Abélard</b>, ale jeho spisy byly odsouzeny jako bludy, a tak proslul hlavně tragickou láskou k Héloise. Nejvýznamnějším představitelem scholastiky byl <b>sv. Tomáš Akvinský</b>, který pilně studoval Aristotelovy spisy a působil jako univerzitní učitel. Dalšími scholastiky byli Roger Bacon a Vilém Ockham. Nejvýznamnějším středověkým <b>mystikem byl Mistr Eckhart</b>. 
</td>
<td width="190" bgcolor="white" valign="top">
<h5>Tomáš Akvinský (1226-1274) </h5>
<b>Svatý Tomáš Akvinský</b> pocházel z Itálie. Vstoupil do dominikánského řádu a přednášel na pařížské Sorbonně. Je autorem rozsáhlého spisu 
<b>Summa theologica</b>, ve kterém vyložil křesťanský názor na svět a podal 5 důkazů boží existence. Po dlouhých sporech se stal <b>tomismus</b> oficiální ideologií dominikánů.
</td></tr>

<tr><td width="190" valign="top">
<h5>Duchovní epika</h5>
<a href="duchovni/duchovni_jiri_v.jpg" target="_blank"><img src="duchovni/duchovni_jiri.jpg" alt="Sv. Jiří zabíjí draka" border="0"></a>
<br><br>
<b>Sv. Jiří</b> byl vyřazen z církevního kalendáře, protože se  neprokázalo, že šlo o historickou osobnost. Je patronem skautů.
</td>
<td width="340" bgcolor="silver" valign="top">
<h4>Legendy</h4>
<b>Původně byly legendy pouze příběhy o životě svatých.</b> Mezi světce patřili především první apoštolové, kteří častokrát zemřeli mučednickou smrtí jako Ježíš Kristus. Také ostatní <b>světci následovali Krista</b> v tom, že za svou víru obětovali život (mučedníci neboli martyrové), nebo se zasloužili o další šíření křesťanství (vyznavači neboli konfesoři). Světci svým životem plně naplnili křesťanský ideál – <b>byli nadmíru zbožní, pomáhali svým bližním, konali zázraky</b>. V 10. stol. dostal proces kanonizace oficiální podobu. V současnosti uznává katolická církev přes 20 000 svatých a 200 000 blahoslavených. Nejvýznamnější světci byli zařazeni do církevního <b>kalendáře</b>. V příslušný den se v kostele předčítá legenda o daném světci a slaví jeho svátek. <br>
Světci konali různé <b>zázraky</b> (uzdravování nevyléčitelných nemocí) nejen za svého života, ale hlavně po smrti. Proto byly jejich ostatky uchovávány v relikviářích a uctívány v&nbsp;kostelech, které nesou jejich jména. Někteří světci začali plnit funkci <b>patronů</b>. Ti ochraňují státy (sv. Václav Čechy), města (sv. Jenovéfa Paříž), povolání (sv. Barbora horníky) nebo některé výdobytky moderní techniky (sv. Klára je patronkou televize, protože viděla na dálku, jak sv. František slouží mši).
</td>
<td width="190" bgcolor="white" valign="top">
<h5>Atributy svatých</h5>
Světců bylo velké množství a nikdo nevěděl, jak vypadali. Aby je věřící od sebe dobře rozeznali, používaly se při jejich zobrazování <b>atributy</b> (předměty, které nějak souvisely s jejich životem popsaným v legendách). Nejčastěji šlo o nástroje jejich umučení (sv. Ondřej skončil na kříži ve tvaru X, sv. Šebestián byl probodán šípy).
 <br><br>
<li>Najdi původní význam svého křestního jména. <a href="http://www.libri.cz/databaze/jmena/" target="_blank" title="křestní jména">Pomůže ti encyklopedie křestních jmen Po&nbsp;kom se jmenujeme.</a>
<li>Víš, co znamená rčení nomen omen? 
</td></tr>

<tr><td width="190" valign="top">
<h5>Legenda aurea</h5>
<a href="duchovni/duchovni_lucie_v.jpg" target="_blank"><img src="duchovni/duchovni_lucie.jpg" alt="Sv. Lucie" border="0"></a>
<br><br>
<b>Svatá Lucie</b>
</td>
<td width="340" bgcolor="silver" valign="top">
<h4>Jakub de Voragine: Legenda aurea</h4>
Nejrozšířenější sbírkou legend byla <b>Legenda aurea</b> (Zlatá legenda), kterou sestavil dominikánský mnich <b>Jakub de Voragine</b> (†1298) v polovině 13. stol. Nejkratší verze obsahovala 176 příběhů o významných evropských světcích a křesťanských svátcích. Legenda aurea je psána <b>latinsky</b>, začíná adventem a legendou o sv. Ondřejovi a pokračuje dalšími světci a svátky podle církevního kalendáře. Jednotlivé legendy většinou začínají etymologickým výkladem významu světcova jména, který je založen na pouhé zvukové podobnosti slov, a pokračují vylíčením jeho života včetně různých zázraků. Překladatelé Zlaté legendy do ní doplňovali místní světce. Vzniklo tak přes 5000 příběhů o 1054 svatých. <b>Překlad do češtiny</b> (Passionál) pochází z roku 1357 a obsahuje řadu legend o českých světcích. 
<br><br>
<IFRAME src="duchovni/duchovni_legenda.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>
</td>
<td width="190" bgcolor="white" valign="top">
<h5></h5>

<br><br>
<img src="duchovni/duchovni_iluminace.jpg" alt="Svatý Matouš" border="0">
<br><br>
Atributem <b>Svatého Matouše</b> je anděl, který mu pomáhá při psaní evangelia.
<br><br>
<li>Které další světce znáš? Co víš o jejich životě? Jaké mají atributy?
</td></tr>

<tr><td width="190" valign="top">
<h5>Duchovní lyrika</h5>
Duchovní lyrika navazuje na biblické žalmy. Jejím hlavním námětem je víra v boha. Církevní <b>hymny</b> opěvují boha i světce, v&nbsp;<b>modlitbách</b> se k nim věřící přímo obracejí se svými prosbami. K nejznámějším písním patří Te Deum laudamus (Bože, chválíme tebe) a Stabat mater (Stála matka). Velmi oblíbený byl <b>gregoriánský chorál</b> (jednohlasý liturgický zpěv skládaný na biblické verše).<br><br>
<li>Co si myslíš o svatém Františkovi?
<li>Pokus se o něm zjistiv více.
</td>
<td width="340" bgcolor="silver" valign="top">
<h4>František z Assisi </h4>
<b>Svatý František</b> pocházel z Itálie, dobrovolně žil v&nbsp;chudobě a ve svém učení kladl největší důraz na lásku a soucit. Založil řád menších bratří (františkánů), kázal ptákům, vytvořil první betlém (jesličky) a proslul krvácejícími ranami (stigmaty) na místech, kde byl poraněn Ježíš Kristus při ukřižování. Je patronem ekologů.
<br><br>
<IFRAME src="duchovni/duchovni_frantisek.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>
<br><br>
</td>
<td width="190" bgcolor="white" valign="top">
<h5>František z Assisi (1182-1226)</h5>
<img src="duchovni/duchovni_frantisek.jpg" alt="Sv. František z Assisi" border="0">
<br><br>
<b>Svatý František</b> káže ptáčkům.
</td></tr>

<tr><td width="190" valign="top">
<img src="duchovni/duchovni_bible.jpg" alt="Iluminovaná Bible" border="0">
</td>
<td width="340" bgcolor="silver" valign="top">
<h4>Náboženské knihy</h4>
<b>Duchovenstvo</b> bylo jedinou vrstvou středověké společnosti, které se dostávalo systematického vzdělání. Centrem vzdělanosti byly <b>kláštery</b>. V jejich <b>skriptoriích</b> mniši knihy ručně opisovali a ilustrovali je barevnými obrázky (iluminace a iniciály).  
Velké množství <b>rukopisů</b> (manuskriptů) sloužilo přímo kněžím, kteří je využívali při bohoslužbách. Tyto knihy rozdělujeme podle jejich obsahu. V <b>evangeliáři</b> byla čtyři evangelia, <b>evangelistář</b> zahrnoval výňatky z evangelií, jak se četly během roku, <b>pasionál</b> obsahoval legendy, <b>žaltář</b> žalmy, <b>kancionál</b> (antifonář, graduál) duchovní písně, <b>homiliář</b> (postila) kázání a <b>breviář</b> (hodinky) modlitby. Nejčastěji opisovanou knihou zůstávala Bible.
</td>
<td width="190" bgcolor="white" valign="top">
<a href="duchovni/duchovni_iniciala.jpg" target="_blank"><img src="duchovni/duchovni_iniciala_n.jpg" alt="zvětšit" border="0"></a>
<br><br>
V iniciále (velmi zdobené počáteční písmeno textu) je zachycen mnich, který si ořezává husí brk na psaní.
</td></tr>

<tr><td width="190" valign="top">
<h5>Internetové stránky</h5>
<li><a href="http://www.romanes.com"  target="_blank" title="francouzsky">Romanes</a>, románské umění
<li><a href="http://www.catholic-forum.com/"  target="_blank" title="anglicky">Catholic forum</a>, světci
<li><a href="http://www.unf.edu/classes/saints/saintsinart.htm"  target="_blank" title="anglicky">Saints in Art</a>, reprodukce
</td>
<td width="340" bgcolor="silver" valign="top">
<h4>Doporučená četba</h4>
<li><b>Abelárd a Heloisa</b>, Dopisy lásky a utrpení, přel. J.Pavel, Praha 1976
<li><b>Augustinus, Aurelius: Vyznání</b>, přel. M.Levý, Kalich, Praha 1990
<li><b>Hallamová, Elizabeth: Světci</b>, Kdo jsou a jak vám pomáhají, přel. J.Vacek, Volvox globator, Praha 1996
<li><b>Kazantzakis, Nikos: Chuďásek boží</b> (román o sv. Františkovi z Assisi)
<li><b>Rameš, Václav:  Po kom se jmenujeme</b>, Encyklopedie křestních jmen, Libri, 2000
<li><b>Váchal, Josef: Církev a blouznivci</b>, Volvox globator, Praha 1992
<li><b>Voragine, Jakub de: Legenda aurea</b>, Vyšehrad, Praha 1998
</td>
<td width="190" bgcolor="white" valign="top">
<li>Připrav si referát o některé z&nbsp;uvedených knih nebo internetových stránek.
<br><br>
<a href="duchovni/duchovni_peklo.jpg" target="_blank"><img src="duchovni/duchovni_peklo_n.jpg" alt="celá iluminace" border="0"></a>
<br><br>
Bdění u mrtvéo
</td></tr>
</table>

</td></tr></table></center>
</body>
</html>
