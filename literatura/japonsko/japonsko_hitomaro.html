<HTML><HEAD><TITLE> Manjóšú </TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Báseň,   kterou   napsal   Kakinomoto   no   Hitomaro, když   se   dozvěděl   o   smrti   dívky  Cu   no   Kibi</b>
<br><br>
Žínka krásná<br>
jak pestré stráně jeseně,<br>
dívka svižná<br>
jak proutek mladého bambusu,<br>
co as mohla mít na mysli?<br>
Proč neměla život dlouhý<br>
Jak lano z lýčí moruše?<br>
Být jako rosa, řekl bych,<br>
Že zrána orosí květen <br>
a s večerem se rozplyne,<br>
být jako mlha, řekl bych,<br>
že s večerem ulehne<br>
a příští ráno zas odvane.<br>
Jak je mi líto, že si stěží vzpomínám<br>
na její jméno, jež drnčelo jako luk z katalpy,<br>
a že jsem ji jen tak letmo zahlédl.<br>
Její muž, mladý jak jarní travička,<br>
usínal na hebké podušce jejích paží,<br>
oděných v jemných rukávech,<br>
a měl ji po boku<br>
jak čepel vlastního meče.<br>
Je to snad samota, jež mu nedá spát,<br>
když si na ni vzpomene?<br>
Je to snad z lítosti, že na ni musí myslet<br>
a mučit se touhou<br>
po dívce, jež odešla,<br>
než se naplnil její čas<br>
jak po ránu rosa,<br>
jak z večera mlha.
<br><br>
<li><b>Manjóšú</b>, Deset tisíc listů ze starého Japonska, přel. A.V.Líman, Brody, Praha 2001
</TD></TR></TABLE>
</BODY></HTML>
