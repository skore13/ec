<HTML><HEAD><TITLE>František Křelina: Každý své břímě</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>František Křelina: Každý své břímě</b>
<br><br>
<em>Intermezzo čtvrté</em><br>
<strong>Před veleradou nejvyšších</strong><br>
<br>
Horst Böhme (k Josefu Štemberkovi) Vy jste kněz?<br>
Josef Štemberka Ano.<br>
Böhme Český?<br>
Štemberka Lidický farář od roku 1909. V Lidicích nežijí než Češi.<br>
Geschke Odpovídejte pouze na to, nač jste tázán. Ano – ne, jinak ani slovo.<br>
Schultze Vepsal jsem do dekretu o vyhoštění jméno i potřebná data (podává jej Böhmemu)<br>
Geschke Předem? Vy jste věděl předem o tomto nedopatření?<br>
Böhme (čte) Josef Štemberka. Vy jste von Schternberg?<br>
Štemberka Můj otec byl tkadlec.<br>
Böhme Zní to dost – árijsky. Jste z exekuce vyňat. Budete odtransportován.<br>
Schultze Můj pobočník je připraven odvézt ho do Prahy.<br>
Böhme Proveďte.<br>
Štemberka Nežádám odjet do Prahy.<br>
Böhme Kamkoli v Protektorátě Böhmen und Mähren. Vydejte vykázanému policejní přihlášku, kennkartu...<br>
Schultze Všechno je připraveno.<br>
Geschke Předem připraveno?<br>
Schultze Jako zbraně ve mlýně ?<br>
Böhme A zas jsou v sobě. Konec! (Podává listinu důstojníkovi zvláštní mise) Vydejte mu ji a zapište do operačního deníku.<br>
Důstojník (k Štemberkovi) Dobře si uložte svůj glejt.<br>
Štemberka Nežádám si odjet do Prahy.<br>
Böhme Místo není rozhodující. Odstoupit!<br>
Štemberka Prosím, odveďte mě k mým farníkům.<br>
Böhme Odvést! Loučení nepřipustím!<br>
Štemberka Já musím k nim.<br>
Böhme Oznámit jim, co je čeká? Připravit masakr místo důstojné exekuce ?<br>
Štemberka Přísahám, že jim neprozradím ani slovo.<br>
Böhme A co tam tedy chcete?<br>
Štemberka Zastřelte mě s nimi.<br>
Schultze Máte v ruce vyhošťovací dekret. To je rozkaz.<br>
Štemberka Zachraňte místo mě děti.<br>
Důstojník Budou odvezeny do lágrů, nejsou ohrožené.<br>
Štemberka Ušetřte místo mě děti.<br>
Böhme Propustka je nepřenosná!<br>
Štemberka Aspoň jednoho patnáctiletého chlapce, to jsou též děti.<br>
Böhme Ten dědek zešílel. Náš rozkaz je platný na tisíc let.<br>
Štemberka Děti jsou nevinné.<br>
Böhme Odvézt!<br>
Štemberka Jsou nevinní! Přísahám Bohu.<br>
Böhme Ortel bude vykonán.<br>
Štemberka Pane veliteli. Můj bratr Jindřich byl za Rakouska odsouzen do vězení. Já jako mladý kaplan jsem za něj šel prosit do Vídně císaře pána. Bratr dostal milost. A já teď půjdu stejně prosit vašeho nejvyššího, za patnáctileté, to nejsou dospělí muži, jsou to hoši, učedníci, ještě školáci. Prosím o milost pro ně.<br>
Böhme Ve velkoněmecké říši neexistuje milost, ani pro vás, ani pro nás (vyndal pistoli).<br>
Štemberka (podává mu listinu) Vracím vám list.<br>
Důstojník Odsouzenec nemůže odmítnout milost! Byla udělena na základě úmluvy s Římem!<br>
Štemberka Vaše úmluva na tisíc let! (Trhá listinu vedví). Má je navěky. (Hodiny na věži bijí tři.)<br>
Böhme Odveďte ho!<br>
Důstojník Pomáhal zneškodnit atentátníka!<br>
Schultze (k Wolfovi) Do vozu! Okamžitě!<br>
Geschke S atentátníkem je to lež!<br>
Böhme Na popraviště!<br>
Štemberka Děkuji ti, Pane.<br>
Geschke Ještě děkuje! Pouze kulka na ně platí.<br>
Štemberka Vás čeká jiný soud.<br>
Geschke Ejhle, atentátník. Vyhrožuje. Není to důkaz o nezbytnosti naší operace! Ale pro zajímavost; jaký rozsudek byste vyřkl nad námi, kněze, kdybyste měl moc? Odhalte se, mluvte jednou otevřeně o svém záškodnictví, o své nenávisti ke všemu, co jsme vám přinesli, klid, pořádek, práci, jaký rozsudek byste nám přiřkl, protektorátní muži ?<br>
Štemberka Milosrdenství –<br>
Demolovaný prostor v ozvěnách Milosrdenství – –<br>
Klenba (ji vrací)	Milosrdenství –<br>
Čelní stěna	Milosrdenství!<br>
Okna (směrem ke vsi)	Milosrdenství?<br>
Horst Böhme (vytrhne pistoli) Mlčet!<br>
Geschke (strhne mu ruku) Ne odstřelit! Popravit!<br>
Böhme (vystřelil do okna; jeho sklo s třeskotem padá na dlažbu).<br>
Mladý vojín (z popravčí čety) Milosrdenství. Pater... Pater...<br>
Böhme (střelil po něm, ruku mu však zadržel komisař Schultze, takže zasáhl druhé okno; jeho sklo se s třeskotem sype).<br>
Schultze To vůbec není proti říši!<br>
Geschke Vy ho chcete chránit?<br>
Schultze Ano. Zde přítomný duchovní pastýř právě učinil projev, o němž neváhám prohlásit – aktivistický projev, daleko průkaznější, než kdykoli učinili aktivističtí čeští novináři, z nichž jeden šéfredaktor byl otráven na večírku generála Eliáše, takže už nikdy neudělá žádný projev. Vznikla tu mezera pro nepřátelskou propagandu! A duchovní správce Josef Štemberka právě pronesl takový projev, říši jednoznačně přátelský. Byl byste, pane faráři, ochoten učinit podobný projev do rozhlasu? Vydal byste veřejně, ba před celým světem své svědectví? <br>
Josef Štemberka Vydám svědectví. <br>
Schultze Podle svého nejlepšího svědomí? <br>
Štemberka V chrámu tvém to pravím. Odpusť mi, Pane, který přikazuješ milovat i nepřátele, já nenávidím vrahy. <br>
Böhme Vrahy?<br>
Schultze Dodejte: vrahy Reinharda Heydricha! <br>
Geschke Filmujte to. – Řekněte: Atentátníky! <br>
Wolf (škrtič) Parašutisty!<br>
Štemberka Nenávidím ty, kteří popravují bez soudu   – <br>
Důstojník Ano, bez jakéhokoli soudu.<br>
Štemberka Nenávidím vrahy, kteří popravují nevinné – <br>
Geschke Jasněji, naplno!<br>
Böhme Führer to řekl – „Mörder aus Prag"! <br>
Štemberka Nenávidím vrahy dětí – <br>
Schultze Osiřelých dětí Reinharda Heydricha – <br>
Štemberka Vás nenávidím, vy mordéři z Lidic, vás volám<br>
na soud, vy jste vrazi, vrazi!<br>
Demolovaný prostor v ozvěnách    Vrazi – – <br>
Klenba (ozvěnu vrací)	Vrazi –<br>
Čelní stěna	Vrazi!<br>
<br>
<li><strong>Křelina, František: Každý své břímě</strong>, Mladá fronta, Praha 1969
</TD></TR></TABLE>
</BODY></HTML>
