<HTML><HEAD><TITLE> Lewis Carroll: Za zrcadlem a co tam Alenka našla</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Lewis Carroll: Za zrcadlem a co tam Alenka našla</b>
<br><br>
<strong>Zrcadlový dům</strong><br>
<br>
Na stole ležela knížka, a zatímco Alenka seděla, pozorujíc Bílého Krále (neboť on stále měla starost a byla připravena vylít naň inkoust, kdyby opět omdlel), obracela maně listy, hledajíc něco, co by dovedla číst – neboť „je to vše v jakési neznámé řeči," pravila si.<dd>
Vypadalo to takhle:<br>
<br>
<img src="fantazie_zrcadlo.jpg" alt="" border="0"><br>
<br>
Dlouho si nad tím lámala hlavu, až ji konečně napadla skvělá myšlenka. „Vždyť je to přece zrcadlová kniha! Ovšem! A podržím-li ji proti zrcadlu, půjdou mi písmena opět správným směrem." 
<dd>A toto byla báseň, kterou Alenka četla:<br>
<br>
<i>ŽVAHLAV<br>
<br>
Bylo smažno, lepě svihlí tlové<br>
se batoumali v dálnici,<br>
chrudošní byli borolové<br>
na mamné krsy žárnící.<br>
<br>
„Ó synu, střez se Žvahlava,<br>
má zuby, drápy přeostré;<br>
střež se i Ptáka Neklava,<br>
zuřmící Bodostre!"<br>
<br>
Svůj chopil vorpálový meč,<br>
jímž lita soka vezme v plen, <br>
pak used v tumtumovou seč <br>
a čekal divišlen.<br>
<br>
A jak tu vzdeskné mysle kles, <br>
sám Žvahlav, v očích plameny, <br>
slét hvíždně v tulížový les, <br>
a drblal rameny.<br>
<br>
Raz dva! Raz dva! A zas a zas <br>
vorpálný meč spěl v šmiků let. <br>
Žvahlava hlavu za opas <br>
a už galumpal zpét.<br>
<br>
„Tys zhubil strastna Žvahlava? <br>
Spěš na mou hruď, tys líten rek!" <br>
„Ó rastný den! Avej, ava!" <br>
Ves chortal světný skřek.<br>
<br>
Bylo smažno, lepě svihlí tlové <br>
se batoumali v dálnici, <br>
chrudošní byli borolové <br>
na mamné krsy žárnicí.<br></i>
<br>
„Zdá se velmi pěkná," řekla si Alenka, když báseň dočtla, „jenom je <em>poněkud</em> těžce srozumitelná." (Jak vidíte, nechtělo se jí přiznati ani sobě samé, že jí nerozuměla.) „Zdá se mi jaksi naplňovati hlavu myšlenkami – jenže nevím přesně jakými. Nicméně – <em>někdo něco</em> zabil: tolik je na každý způsob jasné – –"<dd>
„Ale oh!" pomyslila si náhle vyskakujíc, „nepospíším-li si, budu se musit vrátit zrcadlem dřív, než si prohlédnu ostatní části domu. Nejdříve se tedy podíváme na zahradu!" V okamžiku byla z pokoje venku a seběhla ze schodů – vlastně to ani nebylo seběhnutí, nýbrž, jak si řekla, jakýsi nový vynález, jak se dostati ze schodů snadno a rychle: držela jen konečky prstů na zábradlí a lehounce se snášela dolů, aniž se schodů nohama jen dotkla; stejně se nesla vzduchem síní a byla by tímto způsobem vylétla ze dveří, kdyby se nebyla zachytila veřejí. Trochu se jí už točila hlava ze všeho toho vznášení a byla ráda, když shledala, že opět chodí přirozeným způsobem.<br>
<br>
<strong>Hupity Dupity</strong><br>
<br>
„Vy tak dobře dovedete vysvětlovat slova, pane," řekla Alenka, „nebyl byste tak laskav a nevysvětlil mi smysl básně Žvahlav?"<dd>
„Dejte se s ní slyšet," řekl Hupity Dupity. „Já dovedu vysvětlit všechny básně, které byly vynalezeny – a i pěknou řádku těch, které ještě vynalezeny nebyly."<dd>
To znělo nadějně; Alenka tedy opakovala první sloku:<br>
<br>
<i>„Bylo smažno, lepě svihlí tlové<br>
se batoumali v dálnici,<br>
chrudošní byli borolové<br>
na mamné krsy žárnící."<br></i>
 <br>
„To pro začátek stačí," přerušil ji Hupity Dupity: „tam je těžkých slov až dost. ,Smažno' znamená půl dvanácté dopoledne – doba, kdy se začínají smažit věci k obědu."<dd>
„To je jasné," řekla Alenka. „Ale co znamená ,svihlí'?"<dd>
„Nu, ,<em>svihlý</em>' znamená svižný a štíhlý. Vidíte, je to slovo jako tahací harmonika – dva významy napěchované do jednoho slova, které se zase na ty dva významy dá roztáhnout."<dd>
„A, už chápu," poznamenala Alenka zamyšleně: „a co jsou to ,tlové'?"<dd>
„Nu, ,<em>tlové</em>' jsou všechna zvířata, která se končí na ,tl', tak například – –	 ostatně příklady si najděte sama – –" (Jediný příklad, který Alenku napadal, byl Popokatepetl, to však, pokud se pamatovala, nebylo žádné zvíře.) „Ti, o kterých se zde mluví, jsou trochu podobni jezevcům	a trochu ještěrkám – a trochu jsou jako vývrtky."<dd>
„To jsou jistě velmi podivná stvoření."<dd>
„To jsou," řekl Hupity Dupity, „a také si stavějí hnízda v trávníku pod slunečními hodinami – a také se živí sýrem."<dd>
„A co to je ,<em>batoumati se</em>'?"<dd>
„,<em>Batoumati se</em>' vzniklo stažením sloves <em>batoliti</em> se a <em>cloumati</em>, a značí to jít nejistě jako malé dítě a chvílemi sebou při chůzi škubnout. Někteří vykladači tvrdí, že slovo vzniklo z francouzského slova ,<em>bateau</em>', což značí loď, a že tedy značí jíti kolébavě jako koráb, ale to není správné."<dd>
„A ,<em>dálnice</em>' je asi trávník kolem slunečních hodin?" řekla Alenka, překvapena vlastní chytrostí.<dd>
„Ovšemže je. Říká se mu <em>dálnice</em>, víte, protože se rozkládá<dd>
daleko dopředu a daleko dozadu – –"<dd>
„A daleko na obě strany," dodala Alenka.<dd>
„Zcela správně. Nu, a dále ,<em>chrudošný</em>' je slovo velmi staré a znamená hrubý, neurvalý, vrtošivý a lenošný. To je další takové harmonikové slovo. Jméno <em>Chrudoš</em> je od něho odvozeno. – Nu, a ,<em>borolov</em>' je malý, nevzhledný, ošumělý ptáček, jemuž peří trčí z těla na všechny strany – něco jako oškubané oprašovátko."<dd>
„A ,<em>mamné krsy</em>'?." řekla Alenka. „Obávám se, že nadužívám vaší laskavosti."<dd>
„Nu, ,<em>krsy</em>' jsou jakýsi druh zelených vepříků; co je to ,mamný', tím si nejsem docela jist. Myslím, že to znamená něco mezi svůdný a klamný – ano, znamená to někoho, kdo svádí s úmyslem, aby oklamal."<dd>
„A co znamená ,<em>žárnící</em>'?"<dd>
„Nu, ,<em>žárníti</em>', třebaže se mínění o významu tohoto slova neshodují, znamená zářně a nyvě hleděti a přitom vydávati podivný zvuk, který je tak někde mezi bučením a pískáním, s jakýmsi kýchnutím uprostřed; ale to se musí slyšet – možná že v tamhletom lese se s tím setkáte – a když to uslyšíte jednou, budete docela spokojena. Kdo vám to odříkával takovéhle těžké krámy?"<dd>
„Četla jsem to v knize," řekla Alenka.<br>
<br>
<li><strong>Carroll, Lewis: Alenčina dobrodružství v říši divů a za zrcadlem</strong>, přel. J.Císař, Aurora, Praha 1996 <br>
<br>
<em>Jiný překlad básně Žvahlav (anglicky Jabberwocky):</em><br>
<br>
<i><strong>Tlachapoud</strong><br>
<br>
Je svačvečer. Lysperní jezeleni	<br>
se vířně vrtáčejí v mokřavě.<br>
Vetchaří hadroušci jsou roztruchleni<br>
a selvy syští tesknoskuhravě.<br>
<br>
„Střez se, střez Tlachapouda, milý synu,<br>
má tlamu zubatou a ostrý dráp.<br>
Pták Zloškrv už se těší na hostinu,<br>
vzteklitě číhá na tě Pentlochňap."<br>
<br>
Meč Šaršoun vytrh, pevně sevřel v dlani<br>
a v lese stopoval ty chvostnatce,<br>
pak pod strom Tumtum used v zadumání<br>
a hotovil se k divé šarvátce.<br>
<br>
A když tak zachmurděně odpočíval,<br>
tu z huňatého lesa Tlachapoud<br>
tam vtrhl šumohvizdně jako příval<br>
a s vrňoukáním chtěl ho napadnout.<br>
<br>
Ráz naráz sekal, šmik! šmik! v stínu stromů<br>
Šaršounem mával stále lítěji,<br>
až hlavu uťal mu a potom domů<br>
se harcoslavně vrátil s trofejí.<br>
<br>
„Pojď na má prsa, však to byla túra<br>
s tím Tlachapoudem, chlap jsi od kosti.<br>
Oj nadhernajs, oj bašta. Hola! hurá!"<br>
a pochruchňával samou radostí.<br>
<br>
Je svačvečer. Lysperní jezeleni<br>
se vířně vrtáčejí v mokřavě.<br>
Vetchaří hadroušci jsou roztruchleni<br>
a selvy syští tesknoskuhravě.</i>
<br><br>
<li><strong>Carroll, L.: Alenka v kraji divů a za zrcadlem</strong>, přel. Skoumalovi, Albatros, Praha 1970 
</TD></TR></TABLE>
</BODY></HTML>
