<HTML><HEAD><TITLE>Jacques Prévert: Slova</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Jacques Prévert: Slova</b>
<br><br>
<strong>Rodinná</strong><br>
<br>
Matka plete<br>
Syn do války se plete<br>
Matka si myslí to je docela přirozené<br>
A do čeho se otec žene?<br>
Splétá obchody<br>
Jeho paní svetr plete<br>
Jeho syn do války se plete<br>
Otec se plete do obchodů<br>
Otec si myslí to je docela přirozené<br>
A syn co syn<br>
Co si myslí syn?<br>
On si nemyslí vůbec nic uprostřed boje a min<br>
Ten syn jeho matka plete otec obchody splétá a syn<br>
Do války se plete<br>
Až skončí válečná zápletka<br>
Bude splétat obchody se svým otcem<br>
Válka pokračuje matka pokračuje plete<br>
Otec pokračuje obchody splétá<br>
Syn nepokračuje je po něm veta<br>
Otce s matkou na hřbitov bolest žene<br>
Oba si myslí že je to docela přirozené<br>
Život pokračuje s pletením válkou a obchody<br>
Obchody války svetry války<br>
Obchody obchody a zas jen obchody<br>
Život spletený se hřbitovem.<br>
<br>

<strong>Vojákovo volno</strong><br>
<br>
Dal jsem svou vojenskou čapku do klece<br>
a vyšel si s ptákem na hlavě<br>
Podívejme se<br>
už se nesalutuje<br>
zeptal se velitel<br>
Ne<br>
už se nesalutuje<br>
odpověděl pták<br>
Ach ták<br>
promiňte myslel jsem že se salutuje<br>
řekl velitel<br>
Ale prosím neomlouvejte se každý se může zmýlit<br>
řekl pták.<br>
<br>

<strong>Rozhovor</strong><br>
<br>
Peněženka:<dd>
Já nosím v sobě peníze<dd>
Těžko si něco užitečnějšího představiti lze<br>
Stojan na deštníky:<dd>
Souhlasím ale netřeba se v hodnocení plést<d>
Kdybych já neexistoval je nutno mě hned<dd>
vynalézt<br>
Vlajková tyč:<dd>
To přejdu skromně bez komentáre<dd>
Beze mne jak by prapory mohly ukázat své tváře?<dd>
Jsem skromná a mlčím když nesu prapor<dd>
Ostatně nemám právo říkat svůj názor<br>
Talisman:<dd>
Nosit štěstí je mé povolání nikoliv věc odvahy<br>
Jiná trojice (zdvihne hlavu):<dd>
Nádherné povahy!<br>
<br>
<li><strong>Prévert, Jacques: Slova</strong>, přel. P.Skarlant, Akropolis, Praha 2000<br>
<br>
<br>

<strong>Jak namalovat ptáka</strong><br>
<br>
Především namalujte klec<br>
s otevřenými dvířky<br>
potom pro ptáka namalujte<br>
něco hezounkého<br>
něco prostinkého<br>
něco krásného<br>
něco užitečného<br>
potom opřete plátno o strom<br>
v zahradě<br>
v háji<br>
nebo v lese<br>
schovejte se za strom<br>
mlčky<br>
bez pohnutí...<br>
Někdy pták přilétne rychle<br>
někdy si dá na čas celá dlouhá léta<br>
než se odhodlá<br>
Nedejte se odradit<br>
čekejte<br>
vyčkávejte třeba po léta<br>
přiletí-li pták okamžitě nebo má-li zpoždění<br>
není nijak důležité<br>
nic to na obraze nezmění<br>
Když přiletí pták<br>
přiletí-li vůbec<br>
zachovejte to nejhlubší ticho<br>
vyčkejte až pták vstoupí do klece<br>
a když vstoupí<br>
zavřete tichounce štětcem dvířka<br>
potom<br>
smažte jednu po druhé ať nezůstane jediná mřížka<br>
střežte se přitom sebemíň dotknout se ptačího pírka<br>
Potom namalujte strom<br>
vyberte pro ptáka<br>
nejkrásnější z jeho větví<br>
namalujte také zelené listoví a svěžest větru<br>
sluneční prach<br>
a šelest hmyzu v trávě za letního dne<br>
a pak čekejte až pták se zpívat rozhodne<br>
Nezazpívá-li pták<br>
nic dobrého to nevěstí<br>
to věstí jen že malba je špatná<br>
ale zpívá-li je to dobré znamení<br>
že své jméno v koutku plátna<br>
můžete uvésti<br>
Tehdy co nejněžněji vytrhnete<br>
jedno ptačí pírko<br>
a do rohu obrazu se podpíšete.<br>
<br>
<li><strong>Prévert, Jacques: Jsem jaký jsem</strong>, přel. M.Bieblová, Československý spisovatel, Praha 1983
</TD></TR></TABLE>
</BODY></HTML>
