<HTML><HEAD><TITLE>Georg Trakl: Básně</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Georg Trakl: Básně</b>
<br><br>
<strong>Lidství</strong><br>
<br>
Lidství postavené před děl ústa ohnivá,<br>
bubnů rachot, tmavých bojovníků čela,<br>
kročeje mhou krve; černá ocel oznívá,<br>
zoufalství, noc v mozcích truchlivých se rozestřela:<br>
Evin stín zde, honba, rudé peníze.<br>
Mraky, světlo prodírá se, večer pohoštění.<br>
Sladké mlčení dlí v chlebě, ve víně.<br>
Oni v počtu dvanácti jsou shromážděni.<br>
V noci pod snítkami oliv vykřikují ze spaní;<br>
svatý Tomáš ruku stápí do rány.<br>
<br>

<strong>Krysy</strong><br>
<br>
Po nádvoří bíle svítí měsíc podzimní.<br>
Na okapu fantastické stíny visí.<br>
V prázdných oknech prostírá se mlčení;<br>
tu se potichounku vynořují krysy,<br>
<br>
pištíce se mihotají tam i tu,<br>
závan přeohavný stře se<br>
za nimi zpod záchodu,<br>
jímž se strašidelně měsíc třese.<br>
<br>
Krysy baživostí vrčí divoce,<br>
plní dům i sýpky vedle stájí,<br>
jež jsou plny žita, ovoce.<br>
Mrazné větry v siné tmě se ošklíbají.<br>
<br>

<strong>Oněměvším</strong><br>
<br>
Ó, šílenství velikého města, kdy večer<br>
u černé zdi zmrzačené stromy trčí.<br>
z stříbrné masky Duch zla se dívá;<br>
světlo magnetickým bičem zahání kamennou noc.<br>
Ó, zaniklého vyzvánění zvonů večerních.<br>
<br>
Kurva, jež v ledovém tetelení mrtvé děťátko rodí.<br>
Zuřivě Boží hněv šlehá v čelo posedlého,<br>
purpurový mor, chlad, jenž obrací v sloup zelené zraky.<br>
Ó, děsného smíchu zlata.<br>
Ale potichu krvácí v tmavé sluji němější lidství,<br>
z tvrdých kovů spájí hlavu vykupující.

<br><br>
<li><strong>Trakl, Georg: Básně</strong>, přel. B.Reynek, Pavel Maur, Náchod 1995
</TD></TR></TABLE>
</BODY></HTML>
