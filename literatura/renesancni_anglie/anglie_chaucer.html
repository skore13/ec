<HTML><HEAD><TITLE>Geoffrey Chaucer: Canterburské povídky</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Geoffrey Chaucer: Canterburské povídky</b>
<br><br>
Pak DOBRÁ ŽENA z poblíž BATH zde šla;<br>
žel bohu byla trochu nahluchlá.<br>
Dovedná byla věru soukenice,<br>
s Yprami, s Ghentem mohla poměřit se.<br>
Z farnosti celé žádná, na mou věru,<br>
nesměla před ní sáhnout pro ofěru,<br>
a když se stalo, zuřila tak lítě,<br>
že naráz bylo veta po charitě.<br>
Přejemných šátků měla velký výběr;<br>
chci přísahat, že plných deset liber<br>
jich na hlavě vždy měla na neděli.<br>
Punčochy její šarlatem se skvěly<br>
napjaty těsně, boty z jemné kůže<br>
a zánovní; tvář smělá, jako růže.<br>
Po celý život žila spořádaně,<br>
pět mužů pojala před tváří Páně,<br>
když nemluvím o jejích pletkách v mládí,<br>
leč tam mě příběh právě nezavádí.<br>
Ve Svatou zem ji třikrát vedla pouť<br>
a překročila mnohý cizí proud.<br>
Řím znala, Boulogne, kolínský též chrám,<br>
i ve Španělích Jakub byl jí znám.<br>
Dost zkušeností měla ze svých poutí,<br>
neb byla chlípná, jest mi podotknouti.<br>
Klusala na svém oři polehoučku<br>
a měla pěkně upravenou roušku,<br>
na hlavě klobouk jak štít přeširoký,<br>
plášť chránil v jízdě její mocné boky,<br>
a blýskala si břity od ostruh.<br>
Dovedla smát se, každý byl jí druh.<br>
Na lásku znala každý lék a trik,<br>
vždyť k tomu měla odedávna cvik.
<br><br>
<li><b>Chaucer, Geoffrey: Canterburské povídky</b>, přel. F.Vrba 
</TD></TR></TABLE>
</BODY></HTML>
