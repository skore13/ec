<HTML><HEAD><TITLE> William Shakespeare: Hamlet</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>William Shakespeare: Hamlet</b>
<br><br>
<b>Hamlet:</b>  <br>
Být nebo nebýt. Jak to rozhodnout?  <br>
	Je důstojnější mlčky sklonit hlavu  <br>
	před potupnými šípy osudu,  <br>
	nebo vzít zbraň a příval trápení  <br>
	ukončit navždy vzpourou? – Zemřít, spát,  <br>
	a dost, už nebýt! V spánku najít klid  <br>
	po strastech duše, po tisíci ranách  <br>
	strpěných za živa. To by byl cíl,  <br>
	po jakém možno toužit – zemřít, spát!  <br>
	Spát – snad i snít! To je ta překážka:  <br>
	sny, které možná přijdou v spánku smrti,  <br>
	až unikneme trýzním v tomto světě,  <br>
	nás nutí váhat – proto žijeme  <br>
	tak dlouho, třeba v neštěstí! Vždyť kdo  <br>
	by jinak snášel bičující výsměch,  <br>
	bezpráví mocných, křivdy nadutých,  <br>
	tupení lásky, nespravedlnost,  <br>
	sprostotu úřadů a drzou pěst,  <br>
	s níž bezectnost se vrhá na schopné,  <br>
	kdyby jen věděl, že mu rána dýkou  <br>
	zajistí oddech. Kdo by setrval  <br>
	pod tíhou otrockého života,  <br>
	kdyby v nás hrůza z toho, co  <br>
	je po smrti, tam v nezbádané zemi,  <br>
	odkud se ten, kdo vešel, nevrací,  <br>
	nemátla vůli, kdyby nenutila  <br>
	poddat se raděj přítomnému zlu  <br>
	než prchat k jinému, jež neznáme.  <br>
	Tak vědomí z nás dělá zbabělce,  <br>
	původní barva rozhodnosti bledne  <br>
	pod neduživou šedí myšlenky,  <br>
	i naše nejráznější záměry  <br>
	se touto bázní nemohoucně hroutí  <br>
	a čin z nich nevzejde...
<br><br>
<li><b>William Shakespeare: Tragický příběh dánského prince Hamleta</b>, přel. Z.Urbánek, Československý spisovatel, Praha 1959
</TD></TR></TABLE>
</BODY></HTML>
