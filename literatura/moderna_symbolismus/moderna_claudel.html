<HTML><HEAD><TITLE>Paul Claudel: Pětice velkých ód</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Paul Claudel: Pětice velkých ód</b>
<br><br>
<strong>Ani</strong><br>
Námořník, ani<br>
Ryba, kterou jiná ryba odvléká, aby<br>
Ji shltla, ale věc sama a vědro plné<dd>
a pramen živý<br>
A voda sama a živel sám, tak si pohrávám,<dd>
tak se třpytím! Sdílím volnost<dd>
všudypřítomného moře.<br>
Voda<br>
Vždy touží nalézat vodu,<br>
Skládajíc kapku jedinou.<br>
Kdybych byl mořem, ukřižovaným<dd>
miliardou paží na obou pevninách,<br>
Kdybych rozvalen pociťoval drsnou přitažlivost<dd>
nebe okrouhlého, s nehybným sluncem<br>
jako knotem v lampě rozsvíceným,<br>
Vědom si vlastního množství,<br>
Já – já bych přitahoval, já bych svolával<dd>
všechno své kořání, Ganges, Mississippi,<br>
Hustý chumáč Orinoka, dlouhý provazec Rýna,<dd>
Nil s dvojitým měchýřem,<br>
A lva za noci pijícího a bažiny a mokřadí<dd>
podzemní, i plné a kulaté srdce lidí,<dd>
kteří trvají vteřinu.<br>
Ne moře, jsem duch! a jako voda<br>
Vodu, duch poznává ducha,<br>
Ducha, skrytý dech,<br>
Ducha stvořitelského, který rozdává smích,<dd>
ducha života a veliký vzdušný dech,<dd>
uvolnění ducha,<br>
Který dráždí a opájí a rozdává smích!<br>
Ó jak je to živější a čilejší, žádný strach,<dd>
že vyjdeme s prázdnou! Ponoř se sebe hloub,<dd>
pružnost propasti nepřemůžeš!<br>
Jako ze dna vody vidíš z ničeho nic<dd>
dvanáct bohyň s krásnými údy,<br>
Jsou zelenavé a stoupou vzhůru ve víru<dd>
vzdušných bublinek,<br>
Laškují na úsvitu každého dne v bělostné obrovské<dd>
krajce, v žlutém a studeném ohni,<dd>
v kypícím, syčícím moři.<br>
Která<br>
Brána by mě zadržela? Která zeď? Voda<br>
Ucítí vodu, a já jsem tekutější než sama voda!<br>
A jako voda rozpouští zemi i utvrdlý kámen,<dd>
já všude pronikám silami intelektu.<br>
Voda, jež udělala zemi, zemi zas rozhlodává,<dd>
duch, který postavil bránu, odmyká zámek.<br>
A co je neživá voda proti duchu, její moc<br>
Proti činnosti jeho, co hmota srovnána<dd>
s dělníkem?<br>
čichám, větřím, pátrám, stopuji, vdechuji<dd>
smyslem jakýmsi,<br>
Jak jsou udělány věci. I já jsem pln nějakého boha,<dd>
pln neznalosti i génia.<br>
Ó síly, jež pracujete kolem mne,<br>
Já dokáži totéž co vy, jsem svobodný, násilník jsem,<dd>
jsem svobodný jako vy a tak,<dd>
že profesoři to nechápou!<br>
Jako strom pokaždé zjara<br>
Rok co rok, utvářen duší svou, objevuje<br>
Zeleň, touž zeleň, jež věčná je, z ničeho tvoří svůj<dd>
špičatý list,<br>
Tak já, člověk,<br>
Já vím, co dělám,<br>
Úsilí i síly rodit a tvořit,<br>
Těch využívám, mistrem jsem,<br>
Jsem na světě a všemi směry uplatňuji svoje<dd>
poznání.<br>
Znám vše a vše se ve mně poznává.<br>
Osvobození všemu přináším.<br>
Mnou<br>
Žádná, věc už nezůstane samotná,<dd>
neboť ji ve svém srdci s jinou spojuji.

<br><br>
<li><strong>Claudel, Paul: Múza milost</strong>, přel. I.Slavík, Mladá fronta, Praha 1969
</TD></TR></TABLE>
</BODY></HTML>
