<HTML><HEAD><TITLE>Bedřich Bridel</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Bedřich Bridel: 
<br>
<br>Život svatého Ivana, prvního v Čechách poustevníka a vyznavače, z historií sebraný a vysoce velebně důstojnému pánu, panu Matoušovi Ferdinandovi z Bilenberku, klášterův svatého Jana na Skále a svatého Mikuláše na Starém Městě pražském opatu, připsaný. S&nbsp;povolením vrchnosti vytištěný v staropražské koleji blíž Mostu. Léta 1657.</b>
<br><br>
<b>Půtka s ďábly zlými</b><br>
Vešel tehdy Ivan muž boží do Čech, a oblíbiv sobě místo a obydlí své v krásném a hlubokém oudolí při jedné vysoké skále, z kteréž silný pramen vody teče, vedením anjelským, který jeho do té skály přivedl, a aby tu zůstal, rozkázal. Když pak dvě léta v tom příbytku veliké a nesnesitelné protivenství od zlých duchův trpěl, a od nich jako přemožen jsa, odtud odcházel, aby jiné nalezl obydlé, i potkal se s ním svatý Jan Křtitel, a řekl jemu: „Ivane, kde jdeš?" I odpověděl: „Zlí duchové mně tu bydleti nedají, půjdu, a někde jinde bydleti budu." Dí on k němu: „Navrať se zase." A dal mu kříž, aby ním žehnaje, zlý duchy odtud odehnal. I učinil tak a navrátil se, maje víru v Pánu Bohu a v slovích Křtitele jeho svatého Jana. Toť oni na něj vzhlédajíce, z té skály hroznými hlasy křičeli, pravíce: „Ivane, nechoď sem, neb my tuto svou lázeň a příbytek máme." I nesl on kříž před sebou, a oni všickni utíkali; jediný toliko, a nejlítější odjíti nechtěl, do skály se vtlačil, na něho velmi škaredě hleděl, a hrozně křičel, i ústa svá otevřel, jako by ho chtěl pohltiti. I přiblíživ se k němu svatý Ivan, kříž od svatého Jana sobě daný vhodil do jeho hrdla, a on ještě větší a hroznější křik učiniv, uprostřed této celé skály díru udělav, v okamžení ven vyletěv, za jinými se přec odebral.
<dd>
Po půtce ďábelské jiné mu nastávalo potýkání od pastýřův a nevážných sedlákův, nebo od nich postižen jsa v jeskyni, hlavu, na kterou bezpochyby zaměřovali, do skály, an mu ustoupila, schoval, od nich pokrvavený, na kameni se posadil, který jeho svatou krev až podnes zachovává, měkčejší než lidé, a s velikou vážností ctěná bývá.
Svatý Ivan dobrým se za zlé odměňoval, nebo jednomu z nich hovádko zapůjčené churavé zase zdravé navrátil, a až podnes v té skalině Pán Bůh divné věci působiti ráčí, že mnozí nemocní na bolest hlavy uzdravení bývají, jakž se již někteří divové vyhledávají.
<br><br>
<li><b>Bridel, Fridrich: Básnické dílo</b>, Torst, Praha 1994
</TD></TR></TABLE>
</BODY></HTML>
