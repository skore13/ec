<HTML><HEAD><TITLE>Adam Michna z Otradovic: Vánoční noc</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Česká mariánská muzika, radostná i žalostná, v&nbsp;tři díly rozdělená. Ke cti nerozdílné jediné Trojice, nejsvětější rodičky a všech svatých. Složená a vydaná od Adama Michny z Otradovic, jinřichohradeckého etc. S povolením jeho knížetcí eminenci, pana, pana kardynála z&nbsp;Harrachu etc., arcibiskupa pražského etc. Vytištěna v Starém Městě pražském v impressi akademické. Léta páně M.DC.XLVII.
<br><br>
Vánoční noc</b>
<br><br>
Chtíc, aby spal, tak zpívala  <br>
Synáčkovi <br>
Matka, jenž ponocovala,  <br>
miláčkovi:  <dd>
		„Nynej, rozkošné děťátko,  <dd>
		Synu Boží,  <dd>
		nynej, nynej, nemluvňátko,  <dd>
		světa zboží.  <br>
                 <br>
Tobě lůžko jsem ustlala,  <br>
Spasiteli;  <br>
tvory k tvé chvále zvolala,  <br>
Stvořiteli.  <dd>
		Nynej, kráso a koruno  <dd>
		svrchovaná,  <dd>
		nynej, milujících ceno  <dd>
		vinšovaná.  <br>
                 <br>
Nynej, ta jest matky žádost,  <br>
holubičko;  <br>
nynej, všech anjelův radost,  <br>
má perličko.  <dd>
		Slávu, chválu vždy nabudeš  <dd>
		od mamičky, <dd>
		když se vyspíš, jísti budeš  <dd>
		med včeličky.  <br>
                 <br>
Osladímť nim tvou kašičku  <br>
k tvé libosti;  <br>
otevřeš, vím, tvou hubičku  <br>
k té sladkosti.  <dd>
		Nynej, ráje mého kvítku,  <dd>
		rozmaryne,  <dd>
		z tebeť sobě dělám kytku,  <dd>
		jež nezhyne.  <br>
                 <br>
Ó fialo, ó lilium,  <br>
ó růže má!  <br>
nynej, vonné konvalium,  <br>
zahrádko má.  <dd>
		Ó loutno má, ó labuť má,  <dd>
		můj slavíčku!  <dd>
		Nynej, libezná harfo má,  <dd>
		cimbáličku!  <br>
                 <br>
Na dobrou noc, ej hubička,  <br>
nynej, dítě:<br>
kolíbat bude matička,  <br>
nynej hbitě.  <dd>
		Spí miláček, umlkněte,  <dd>
		anjelové,  <dd>
		se mnou k Bohu přiklekněte,  <dd>
		národové!“
<br><br>
<li><b>Adam Michna z Otradovic: Básnické dílo</b>, Odeon, Praha 1985
</TD></TR></TABLE>
</BODY></HTML>
