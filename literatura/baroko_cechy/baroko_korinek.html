<HTML><HEAD><TITLE>Jan Kořínek: Staré paměti kutnohorské</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Staré paměti kutnohorské pod figurou dvacíti drahých rudních kamenů (jimž Horníci handštány říkají) vyobrazené a vypodobněné: prácí Jana Kořínka z tovaryšstva Páně Ježíšova kněze. Vytištěné v Starém Městě pražském u Jiřího Černocha, léta Páně 1675</b>
<br><br>
<b>Handštan čtvrtý, z dolu Slavík vyštufovaný</b><br>
<br>
Již jsem chtěl k pátému handštánu sáhnouti, a hle, připadlo mi na mysl, abych těm královským slavíčkům na poděkování tak pěkných o Horách Kuttnách písní zpívaných dvacet slavíčkových sonat, od jednoho pozorného muže a muzikanta za celých čtyrmecítma let vyšetřených, dedikoval. Což teď činím a je se vší ponížeností těm králům presentuji.<br>
<br>
<i>Sonaty slavíčkové, jichžto on v svém zpěvu užívá.</i><br>
<br>
 1. Zpe, tyu, zkva<br>
 2. Kvoror, pipi, tyo, tyo, tyo, tyo, tyo, tyo, fio, tyo, tyo, tyo, tyo, tyx<br>
 3. Kucyó, kucyó, kucyo, kucyo, kucyo, kucyo, kucyo<br>
 4. Zy, zy, zy,  zy,  zy,  zy,  zy,  zy<br>
 5. Kvoror, tyu, kskva, pipik<br>
 6. Dyu, tyu, kskvo<br>
 7. Kvory, zpe, tyo, tyo, tyo, tyo, tyo, tyo, tyo, tyo, tyo, tyo<br>
 8. Tyvú, tyvú, tyvú, tyvú, tyvu<br>
 9. Tyo, tyo, tyo, tyo, tyo, tyo, tyo, tyo, tyo, tyo<br>
10. Zpe, zpe, zyzy, zkvokvi<br>
11. Zkvú, zyzy, kvore, tucyo<br>
12. Zpe, zpe, zpe, zpe, zpe, zpe<br>
13. Zpe, zpe, zpe, zpe, zpe, zpe<br>
14. Pipipi, kucyo, kvory, kvorytuo<br>
15. Kvorororor, kucyo, kucyo<br>
16. Kucyo, zkvo, zkvo, zkvo, zkvo, zkvo, tya, tya, tya<br>
17. Kvoror, tyo, tyu, zkve<br>
18. Kvorý, kvorý, kvorý, zpe<br>
19. Zpe, zpe, zpe, pi, pi, pi, pi, pi, pi, pi, pi<br>
20. Zkva, zkva, tyo, tyu, zyzynzy<br>
<br>
To jsou noty a sonáty, jichžto ten medozpěvný ptáček v svém muzicírování užívá. Znám se, že netak na papíře zní, jak on sám je svým křtánkem a pysečkem hovoří. Ale kdo by chtěl vlastně do té muziky trefiti, musil by se v slavíčka proměniti.<br>
<br>
<b>Handštan šestnáctý, v dolu Groš zsňatý</b><br>
<br>
1. Ještě rudy zkouší prubíř:<br>
měkčí roštýř.<br>
Stříbro z nich odhání šmelcíř:<br>
čistí prennýř.<br>
2. Barchaníci a kysíří<br>
cány lijí:<br>
farfule řeží mincíří,<br>
pláty bijí.<br>
 <br>
3. Zmítař je ve vejhni zmítá:<br>
krouží klopíř.<br>
Hejíč, co zlého, odmítá:<br>
rovná štosíř.<br>
4. Lorýří v loru lorují<br>
dílo černé:<br>
pregíří po nich pregují<br>
groše berné.<br>
<br>
Chci říci, že jsem ještě nic o tom nepověděl, kterak se za starodávna rudy od prubířů prubovávaly, od roštýřů ohněm měkčívávaly, od šmelcířů v hutech rozpouštívávaly. Ani kterak prennýří stříbro na čisto přepalovali, kterak kysíří ze stříbra s mědí složeného cány, to jest pruty kulaté, do barchanu lívali, kterak z těch canů mincíří farfule, totiž čtverhranné kusy stříhali, a z těch farful pláty dělali. Kterak opět zmítaří těm plátům křehkosti v ohni odnímali, klopíří okrouhlé dělali, hejíčí je přebírali, štosíří z křivolakých rovné činili. Kterak potom takové pláty, od ohně a dýmu zčernalé, lorýří na bělo vyvarovali, a posledně pregíří rázy na nich vyráželi. Nepověděl jsem, pravím, ještě o tom nic; aniž pověděti míním. Dílem proto, abych prodloužilou řečí čtenáře neobtěžoval: dílem taky, že se ta všecka díla až podnes na Horách Kutnách konají a od žádostivých spatřená býti mohou.<br>
<br>
<b>Handštan osmnáctý, v počtu handštánů božích druhý, v vortě Nad Kacířem vyprejtovaný</b><br>
<br>
<i>Katechizmus táborský, v němž se oných starých táborů kousky vypisují</i><br>
NB: Litera H Horníka, T tábora mluvícího vyznamenává<br>
H: Jaké jsi ty víry?<br>
T: Já jsem viklefitský křesťan.<br>
H: Kdo jest viklefitský křesťan?<br>
T: Ten, jenž to, co Jan Viklef učil, pevně věří a skutkem koná.<br>
H: Kdo byl Viklef?<br>
T: Byl Engličan rozený, muž ostrého vtipu, který tolik, kolik váš Augustýn, knih sepsal.<br>
H: Ty knihy od církve za bludné jsou vyhlášené.<br>
T: Od vaší, ale ne od naší církve.<br>
H: Kde jest církev vaše?<br>
T: Na hoře Tábor, v kraji Bechyňském.<br>
H: Kdo jest jejím zástupcem?<br>
T: Nejpřednějším Jan Žižka z Trocnova. Po něm hned Prokop Holý.<br>
H: Co pak věříte?<br>
T:  Že skrz nás Bůh všecky římany zahladí.<br>
H: V čem pokládáte svou naději?<br>
T: V zboží kostelním, klášterním a lidským.<br>
H: Co nejvíce milujete?<br>
T: Kalich, zvlášť když jest plný.<br>
H: Které svaté ctíte?<br>
T: Dva toliko mistry. Jana z Husince a Jeronýma z Prahy, pro pravdu v Kostanci upálené.<br>
H: Tiť jsou byli bludaři a tvrdošíjní svéhlavci.<br>
T: To nevím. Naši knězi nás jinač učí.<br>
H: Jací jsou vaši kněží?<br>
T: Šilhaví, mhouraví, brloocí, jednoocí; nosatí, hubatí, klepouší; kulhaví, šmithaví, šantaví a tak dále.<br>
H: Věru máte znamenité pastýře!<br>
T: Dosti na tom, když jen dobře své ovce pasou.<br>
H: Kolik jest u vás svátostí?<br>
T: Jedinká. Totiž přes hlavu neb záda palcátem biřmování.<br>
H: Kolikero zachováváte přikázaní?<br>
T: Desatero. 1. Kostely a kláštery nejprve loupiti, potom bořiti. 2. Všecky statky sumovati. 3. Kněze římské v smolných sudech páliti. 4. Po svátosti oltární od římských knězi svěcené nohama šlapati. 5. Křižmem a nemocných olejem škorně mazati. 6. Do křtítedlníc neřáditi. 7. Z vornátů kabáty dělati. 8. Kdykoli, třebas po večeři, tělo a krev boží přijímati. 9. Pokoutné svobodně hřešiti, ale zjevně hřešící, zvláště římany, trestati. 10. Slovo boží kdy– a kdekoli všickni vesměs kázati.<br>
H: Bopomozi. Tak věru království božího dojdete.<br>
T: My o ně nestojíme, jen když se na tomto světě dobře máme.<br>
H: Taky-li skutky milosrdné činíte?<br>
T: Ale taky. Nebo: 1. Lačným z úst poslední kousek vydíráme. 2. Žíznícím číšky vody nepodáme. 3. Napolou nahé až donaha zsvláčíme. 4. Žaláře vězněma<br>
naplňujeme. 5. Nemocným bolestí přidáváme. 6. Pocestný z příbytku vyháníme. 7. Mrtvé ledakdes, třebas kde havraní krákají, pohřebujeme.<br>
H: To jsou skutky nemilosrdný.<br>
T: Naši učitelové jinač učí.<br>
H: Co pak o Hoře Kutně smejšlíte?<br>
T: Že jest Antikristův měšec a opasek.<br>
H: A co o Hornících?<br>
T: Že jsou všech táborů zhoubcové.<br>
H: Co bys hádal: Jaká jest jejich víra?<br>
T: Příliš stará a k tomu římská. Ale troufám, že ty babě sekutné brzo zuby vytlučeme.<br>
H: Kde svůj život skonáš?<br>
T: Hádám, zeť v některé šachtě u Hory. Již tam mnoho bratří na mne čeká.<br>
H: Kterak tam bez fartu a kahance polezeš?<br>
T: O to se nic nestarám. Slyším, že mi tam po hlavě pomohou.<br>
H: Ó! kyz to brzo Pán Bůh dá!
<br><br>
<li><b>Kořínek, Jan: Staré paměti kutnohorské</b>, NLN, Praha 2000
</TD></TR></TABLE>
</BODY></HTML>
