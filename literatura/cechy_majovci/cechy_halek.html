<HTML><HEAD><TITLE>Vítězslav Hálek</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<strong>Vítězslav Hálek: Večerní písně</strong><br>
<br>
<em>I.</em><br>
Přilítlo jaro z daleka<br>
a všude plno touhy,<br>
vše tlačilo se k slunci ven,<br>
že snilo sen tak dlouhý.<br>
<br>
Vylítly z hnízda pěnkavy<br>
a drobné děti z chýše,<br>
a pestré kvítí na lukách<br>
přesladkou vůní dýše.<br>
<br>
Z větví se lístek tlačí ven,<br>
a ptáčkům z hrdla hlásky,<br>
a v ňadrech v srdci mlaďounkém –<br>
tam klíčí poupě lásky.<br>
<br>
<em>LI.</em><br>
Kdo v zlaté struny zahrát zná,<br>
jej ctěte víc než sebe,<br>
neboť vás tak bůh miloval,<br>
že poslal vám ho s nebe.<br>
<br>
Hrozné, když bůh neúrodou<br>
a morem trestá přísně;<br>
však ze všech trestů největší,<br>
když národ nemá písně.<br>
<br>
Ten národ ještě nezhynul,<br>
dokud mu věštec zpívá,<br>
a píseň v nebi zrozená<br>
i ve smrt život vlívá.<br>
<br>
<em>LII.</em><br>
Nekamenujte proroky,<br>
neb pěvci jsou jak ptáci;<br>
kdo hodil po něm kamenem,<br>
k těm víc se nenavrací.<br>
<br>
Soud boží na se národ zve,<br>
jenž pěvce své ctít neví,<br>
a nejstrašnější kletbou jest,<br>
když Bůh odejmul zpěvy.<br>
<br>
Jeť srdce pěvců nejčistší<br>
a všeho hněvu prosté,<br>
a co vám zpíval od srdce,<br>
to ve svém srdci noste!<br>
<br>
<br>
<strong>Vítězslav Hálek: V přírodě</strong><br>
<br>
<em>Řada první</em><br>
<br>
<em>XXVIII.</em><br>
Pán přírody! A z dějin těch,<br>
jež sám si člověk píše,<br>
víc plyne slz, víc křičí bol,<br>
než z pusté stínův říše.<br>
<br>
Pán přírody! A otročil<br>
všem nízké mysli stvůrám,<br>
a kdož jej zvedli v člověka,<br>
ty uštval k hrobu chmurám.<br>
<br>
Pán přírody! A nedoved'<br>
ni tak si zmezit hráze,<br>
by lidství své a nelidskost<br>
měl aspoň v rovnováze.<br>
<br>
Hleď, svatá matko, přírodo,<br>
jak člověk choré dítě!<br>
Snad v člověku se uzdraví –<br>
až v lásce pochopí tě.<br>
<br>
<br>
<strong>Vítězslav Hálek: Pohádky z naší vesnice</strong><br>
<br>
<strong>Dražba</strong><br>
<br>
Kravičku vedou ze chléva,<br>
dvůr plný, sotva že stačí,<br>
na prahu vdova omdlévá<br>
a škytá v oněmlém pláči.<br>
<br>
Dráb z drsných vyvolá plic:<br>
„Pět zlatých poprvé, kdo dá víc?"<br>
<br>
Na prahu zalká žaloba:<br>
„Mé děti, robátka milá,<br>
života naše zásoba,<br>
váš chléb a jediná síla!" –<br>
<br>
Dráb z drsných vyvolá plic:<br>
„Pět zlatých podruhé, kdo dá víc?"<br>
<br>
„Otce smrt náhlá zlomila,<br>
pět dítek při holé dlani,<br>
a já se v práci zchromila,<br>
kde vzít a doplatit k dani?" –<br>
<br>
Dráb z drsných vyvolá plic:<br>
„Šest zlatých poprvé, kdo dá víc?"<br>
<br>
„Z telátka jsem ji chovala;<br>
když jsme ji na pastvu vedli,<br>
každou jsem chrůpěj žehnala,<br>
vždyť z mléka děti mé jedly!" –<br>
<br>
Dráb z drsných vyvolá plic:<br>
„Šest zlatých poprvé, kdo dá víc?"<br>
<br>
„Každou jsem zvedla travičku,<br>
jíž mléko sladne a tuční,<br>
děti si sedly k ohníčku<br>
a byly na pastvě učni." –<br>
<br>
Dráb z drsných vyvolá plic:<br>
„Šest zlatých podruhé, kdo dá víc?"<br>
<br>
„O hladu a přec bezpeční!<br>
Groš za sýr ukápne v schránku –<br>
byly to hody sváteční,<br>
když zbylo na pomazánku." –<br>
<br>
Dráb z drsných vyvolá plic:<br>
„Šest zlatých podruhé, nikdo víc?"<br>
<br>
„Hrozná to, děti, siroba!<br>
Šest zlatých za moje muka!<br>
Prázna je naše zásoba –<br>
tak srdce matčino puká!" –<br>
<br>
Dráb z drsných vyvolá plic:<br>
„Šest zlatých potřetí, nikdo víc!"
<br><br>
<li><strong>Žeň z díla Vítězslava Hálka</strong>, Rebecovo nakladatelství, Praha 1942
</TD></TR></TABLE>
</BODY></HTML>
