<HTML><HEAD><TITLE>Andrea Capellanus: O lásce </TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Andrea Capellanus: O lásce</b>
<br><br>
Čistá láska je taková, jež s veškerou silou vášně spojuje srdce milenců a spočívá v prožívání ducha a počitků: zahrnuje polibek na ústa, objetí a stydlivý dotyk s nahou milenkou, s výjimkou nejzazší rozkoše. Ta není povolena těm, kteří se chtějí milovat ryzí láskou. Smíšená láska je ta, která nabízí veškeré požitky těla a zahrnuje i poslední skutek Venuše. 
<br><br>
1. Manželství není platný důvod k odmítnutí lásky.<br>
2. Kdo nežárlí, nemůže milovat.<br>
3. Nikdo nemůže současně udržovat dva vztahy.<br>
4. Láska musí neustále slábnout nebo sílit.<br>
5. To, co milenec získá bez souhlasu milenky, ztrácí hodnotu.<br>
6. Člověk nemůže milovat dřív než po věku jinošství.<br>
7. Ten, který přežije smrt své milé, bude čekat dva roky.<br>
8. Nikdo nesmí být bez dostatečného důvodu zbaven předmětu své lásky.<br>
9. Nikdo nemůže skutečně milovat a nemít naději na lásku.<br>
10. Láska vždy opouští příbytek lakoty.<br>
11. Není vhodné milovat dámu, již by bylo nectné vzít si za manželku.<br>
12. Skutečný milenec netouží po jiných polibcích než od své milé.<br>
13. Láska, pokud je uvedena příliš ve známost, nemůže trvat dlouho.<br>
14. Láska snadno nabytá má malou hodnotu, obtížně získaná láska získá na ceně.<br>
15. Každý milenec musí zblednout v přítomnosti své milé.<br>
16. Při pohledu na svou milou se srdce milence musí zachvět.<br>
17. Nová láska vyhání starou.<br>
18. Jedině cena činí člověka hodným lásky.<br>
19. Když láska slábne, slábne rychle a zřídka se obnoví.<br>
20. Zamilovaný je vždy bojácný.<br>
21. Pravou žárlivostí láska vždy roste.<br>
22. Při podezření žárlivost a vášeň v milování vzrůstají.<br>
23. Nespí ani nejí ten, jehož stravuje vášeň lásky.<br>
24. Není důležité, jaký čin milence skončí v mysli milované.<br>
25. Žádný opravdový milenec neshledává nic dobrého na tom, co netěší jeho milou.<br>
26. Milenec neumí své milé nic odříci.<br>
27. Milenec se nemůže nasytit potěšeními od své milé.<br>
28. Nejmenší podezření nutí milence myslet na to nejhorší.<br>
29. Opravdu nemiluje ten, který má k dispozici příliš velké pohodlí.<br>
30. Pravý milenec je neustále pohlcen obrazem své milé.<br>
31. Nic nebrání ženě být milována dvěma muži, ani muži být milován dvěma ženami.
<br><br>
<li><b>Přátelé, přiléhavý složím vers</b>, Písně okcitánských trubadúrů, přel. J.Prokop, J.Horváth, Argo, Praha 2001

</TD></TR></TABLE>
</BODY></HTML>
