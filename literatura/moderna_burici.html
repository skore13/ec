<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<title>Elektronická učebnice literatury</title>
<META http-equiv="content-type" content="text/html; charset=utf-8">
<link href="literatura.css" rel="StyleSheet" type="text/css" title="formal">
</head>

<BODY TOPMARGIN="5" LEFTMARGIN="0" bgcolor="white">
<center><table width="750"><tr><td>

<table width="750" cols="5" cellpadding="0" cellspacing="0"><tr>
<td valign="top"><a href="http://www.eucebnice.cz"><img src="obrazky/logo.gif" border=0 alt="on-line"></a></td>
<td width="2"></td>
<td valign="top"><a href="http://www.volny.cz/abeceda.kurzy" target="_blank"><img src="obrazky/reklama.gif" border=0 alt="Nyní také dálkově !"></a></td>
<td width="2"></td>
<td valign="top"><a href="http://www.ceskaliteratura.cz" target="_blank"><img src="cllogo.gif" border=0 alt="on-line"></a></td>
</tr>
</table>

<table width="750" cols="3" cellspacing="0"><tr>
<td bgcolor="silver" align="left"><b>&nbsp;<a href="index.html" title="obsah">Literatura</a> &gt; <a href="moderna_uvod.html" title="úvod">Moderní umělecké směry</a> &gt; Anarchisté a buřiči &lt; <a href="moderna_neumann.html">S.K.Neumann</a> &lt; <a href="moderna_sramek.html">Fráňa Šrámek</a></b></td>
<td bgcolor="silver"></td>
<td align="right" bgcolor="silver" width="10"><b>&nbsp;&copy;&nbsp;</b><a href="autor.html" title="informace o autorovi této kapitoly">Radek&nbsp;Sárközi</a>&nbsp;</td>
</tr></table>
<br>
<table width="750" cols="3" border="0" cellpadding="5" cellspacing="0">

<tr><td width="190" valign="top">

<a href="moderna_neumann/moderna_neumann.jpg" target="_blank"><img src="moderna_neumann/moderna_neumann_n.jpg" border=0 alt="Stanislav Kostka Neumann"></a>
<br><br>
<em>V únoru 1894 byla skupina studentů a mladých dělníků falešně obviněna z tajného spolčování. Ve vykonstruovaném procesu s tzv. <b>Omladinou</b> bylo 68 pokrokářů odsouzeno do vězení, ale už roku 1895 byli amnestováni, včetně Neumanna.</em>

</td>
<td width="340" bgcolor="silver" valign="top">
<h2>ANARCHISTÉ A BUŘIČI</h2>
Vůdčí osobností českého anarchistického hnutí byl spisovatel <b>Stanislav Kostka Neumann</b>, v jehož olšanské vile se scházeli revoltující mladíci. Obdobím radikálního odporu k společenským normám prošel také <b>Viktor Dyk, Fráňa Šrámek, Karel Toman, František Gellner</b> nebo <b>Jiří Mahen</b> a <b>Rudolf Těsnohlídek</b>. Pro tuto generaci spisovatelů se vžilo označení <b>buřiči</b>. Žili bohémským životem, jejich díla byla zakazována a řada z nich se dostala do konfliktu s&nbsp;rakouskými úřady a strávila několik měsíců ve vězení. V&nbsp;mládí je spojovalo přátelství, ale během 20. století se jejich cesty rozešly. <b>Neumann</b> se obrátil k novým směrům (vitalismus, civilismus, proletářské umění), <b>Dyk</b> se po vzniku samostatného Československa přiklonil k politické pravici, <b>Šrámek</b> psal senzualistické knihy blízké vitalismu a impresionismu, <b>Toman</b> se věnoval milostné lyrice a <b>Gellnerův</b> život ukončila 1. světová válka. 
<br>
Ke zmíněným autorům můžeme přiřadit i <b>Petra Bezruče</b>, který se sice nehlásil přímo k anarchismu, ale jeho tvorba měla podobný charakter i osud.
</td>
<td width="190" bgcolor="white" valign="top">
<b>Anarchisté</b> se hlásili k&nbsp;radikálnímu individualismu, vyznávali naprostou svobodu jednotlivce a bojovali proti všemu, co ji omezuje – společenským normám, právnímu řádu i státu a jeho institucím. Velmi často se dostávali do střetu s oficiální mocí. Někteří stoupenci anarchismu se uchýlili k&nbsp;nejkrajnějším prostředkům a zosnovali <b>atentáty</b> na nejvyšší představitele vládnoucího režimu. V Rakousku-Uhersku to byla vražda císařovny Alžběty (Sisi) nebo arcivévody Ferdinanda d’Este. Významnými ideology anarchistického hnutí byli <b>Godwin, Stirner, Proudhon, Bakunin, Kropotkin</b> nebo <b>Sorel</b>. <b>Manifest anarchistů českých</b> vyšel roku 1896.
</td></tr>

<tr><td width="190" valign="top">
<h5>Stanislav Kostka Neumann<br>(1875-1947)</h5>
<b>Neumann</b> pocházel z Prahy, kde také zemřel. Byl zatčen a odsouzen v procesu s tzv. Omladinou. Ve vězení strávil 14 měsíců. V jeho olšanské vile na Žižkově se scházeli čeští anarchisté včetně spisovatelů (Šrámek, Toman, Gellner). Neumann byl velmi aktivním iniciátorem kulturního a společenského dění. Sám prošel bouřlivým uměleckým i názorovým vývojem od dekadence a symbolismu přes anarchismus až k&nbsp;proletářské poezii. Vydával anarchistický časopis <b>Nový kult</b> (1897-1905). Napsal řadu básnických sbírek a novinových článků. V knihách <b>Dějiny lásky, Dějiny ženy</b> a <b>Francouzská revoluce</b> zabrousil i do historie.
</td>
<td width="340" bgcolor="silver" valign="top">
<h4>Neumannova poezie</h4>
Na začátku své literární dráhy vydal <b>Neumann</b> řadu básnických sbírek, které měly blízko k dekadenci, symbolismu a vypjatému individualismu – <b>Nemesis, bonorum custos</b> (Spravedlnost, ochránkyně dobrých), <b>Jsem apoštol nového žití, Apostrofy hrdé a vášnivé, Satanova sláva mezi námi</b> a <b>Sen o zástupu zoufajících</b>. Později ho zaujaly jiné moderní umělecké směry.
<br><br>
<IFRAME src="moderna_neumann/moderna_neumann.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>
</td>
<td width="190" bgcolor="white" valign="top">
<a href="moderna_neumann/moderna_neumann10.jpg" target="_blank"><img src="moderna_neumann/moderna_neumann10_n.jpg" border=0 alt="zvětšit"></a>
<br><br>
Neumann na Gellnerově karikatuře
<br><br>
<li>Jaké je tvoje životní krédo? Zjisti původní význam tohoto slova.
</td></tr>

<tr><td width="190" valign="top">
<h5>Viktor Dyk (1877-1931)</h5>
<b>Dyk</b> pocházel z Pšovky u&nbsp;Mělníka, utopil se v&nbsp;moři nedaleko jugoslávského Lopudu u Dubrovníku, když mu selhalo srdce. Na pražském gymnáziu v&nbsp;Žitné ulici ho učil dějepis Alois Jirásek, vystudoval práva, ale živil se jako novinář a spisovatel. Po Sládkovi převzal redigování časopisu <b>Lumír</b> (1907-1931). Během 1. světové války byl půl roku vězněn kvůli podezření z&nbsp;velezrady. Po vzniku Československa se stal politikem národně demokratické strany. Proslul jako satirik a nesmlouvavý polemik. Kromě řady básnických sbírek je autorem lyrickoepické skladby <b>Milá sedmi loupežníků</b>, dramatizace Cervantesova románu <b>Zmoudření dona Quijota</b>, novely <b><a href="http://users.ox.ac.uk/~tayl0010/krysar.htm" title="celá próza" target="_blank">Krysař</a></b> nebo sbírky povídek <b>Píseň o vrbě</b>. Napsal libreto pro Janáčkovu operu Výlety páně Broučkovy a překládal prokleté básníky. Jeho kniha <b>Buřiči</b> dala jméno celé generaci spisovatelů.
<br><br>
<a href="moderna_burici/moderna_dyk2.jpg" target="_blank"><img src="moderna_burici/moderna_dyk2_n.jpg" border=0 alt="zvětšit"></a>
<br><br>
Dyk na Gellnerově karikatuře
</td>
<td width="340" bgcolor="silver" valign="top">
<h4>Dykovy básně</h4>
Dyk začínal jako dekadent a symbolista, jak napovídají názvy jeho básnických sbírek <b>A porta inferi</b> (Před branami pekla) a <b>Síla života</b>. Vrcholem jeho tvorby jsou satirické knihy <b>Marnosti, Satiry a sarkasmy</b> a <b>Pohádky z naší vesnice</b>. Ve vězení napsal slavnou báseň <b>Země mluví</b>, kterou později zařadil do jedné ze sbírek z 
tzv. válečné tetralogie – <b>Lehké a těžké kroky, Anebo, Okno, Poslední rok</b>. Jeho poslední básnická sbírka nese název <b>Devátá vlna</b>.
<br><br>
<IFRAME src="moderna_burici/moderna_dyk.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>

<h4>Viktor Dyk: Krysař</h4>
Temná próza zpracovává známou legendu o krysaři, který zbavil město <b>Hameln</b> obtížných krys, ale když nedostal za svou práci zaplaceno, pomocí magické píšťaly stejným způsobem utopil jeho obyvatele...
Dykův <b>krysař</b> je tajemným poutníkem bez domova. Po příchodu do Hameln se zamiluje do <b>Agnes</b>, která ale čeká dítě s Kristiánem. Z&nbsp;nešťastné lásky se Agnes pomine, vystoupá na horu Koppel, o níž praví legenda, že tudy vede cesta do krásné země sedmihradské, spadne do propasti a utopí se. Nešťastný krysař dovede k propasti všechny obyvatele. Zachrání se pouze bláznivý rybář Sepp Jörgen a nevinné dítě. 
<br><br>
<IFRAME src="moderna_burici/moderna_krysar.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>
<br><br>
Temnou atmosféru umocňují Dykovy popisy nebo motiv krysařova setkání s Faustem.
</td>
<td width="190" bgcolor="white" valign="top">
<a href="moderna_burici/moderna_dyk.jpg" target="_blank"><img src="moderna_burici/moderna_dyk_n.jpg" border=0 alt="zvětšit"></a>
<br><br>
<li>Jak na tebe působí Dykovy básně? 
<li>Ke kterému spisovateli má Dyk nejblíže? Proč?
<li>Jaký je rozdíl mezi epigramem a epitafem?
<li>Který spisovatel před Dykem nazval svou knihu Pohádky z&nbsp;naší vesnice?
<li>Zjisti, proč byl Dyk vězněn.
<br><br>
<a href="moderna_burici/moderna_krysar.jpg" target="_blank"><img src="moderna_burici/moderna_krysar_n.jpg" border=0 alt="celý obraz"></a>
<br><br>
Hanuš Schwaiger: Krysař
<br><br>
<li>Co si myslíš o postavě krysaře?
<li>Jak na tebe působí ukázky z&nbsp;Dykova Krysaře?
<br><br>
<em>Historikové našli v legendě o&nbsp;krysaři reálný základ. Středověké německé město prý skutečně opustili jeho obyvatelé – zřejmě odešli jako kolonizátoři do Čech zakládat nové osady.</em>
</td></tr>

<tr><td width="190" valign="top">
<h5>Fráňa Šrámek (1877-1952)</h5>
<b>Šrámek</b> se narodil v Sobotce a&nbsp;zemřel v Praze. Gymnaziální léta strávil v Písku. Byl vězněn za účast na protistátních demonstracích a za báseň <b>Píšou mi psaní</b>. 
V mládí spolupracoval s Neumannem a hlásil se k anarchismu. Později se spřátelil s Karlem Čapkem a&nbsp;docházel mezi pátečníky. Jeho&nbsp;buřičství se nejvíce odrazilo v&nbsp;prvních básnických sbírkách <b>Života bído, přec tě mám rád</b> a <b>Modrý a rudý</b>. Později ho oslovil impresionismus a&nbsp;vitalismus.
</td>
<td width="340" bgcolor="silver" valign="top">
<h4>Šrámek: Modrý a rudý</h4>
Do básnické sbírky <b>Modrý a rudý</b> zařadil Šrámek řadu skladeb ze své prvotiny Života bído, přec tě mám rád. Jádrem sbírky jsou protiválečné básně (Raport) a autorovo vyznání ze sympatií k anarchistickému hnutí (Píšou mi psaní). Šrámek opěvuje bohémský život, který odporuje konvenční morálce (Svatba). Modrá barva v názvu evokuje vojenskou uniformu, rudá symbolizuje anarchismus.
<br><br>
<IFRAME src="moderna_burici/moderna_sramek.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>
</td>
<td width="190" bgcolor="white" valign="top">
<a href="moderna_sramek/moderna_sramek.jpg" target="_blank"><img src="moderna_sramek/moderna_sramek_n.jpg" border=0 alt="zvětšit"></a>
<br><br>
Šrámek z doby věznění
<br><br>
<li>Co dalšího může symbolizovat červená a modrá barva?
</td></tr>

<tr><td width="190" valign="top">
<h5>František Gellner (1881-1914)</h5>
<b>Gellner</b> pocházel z Mladé Boleslavi a zřejmě padl na frontě v Haliči (oficiálně byl prohlášen za nezvěstného). Žil bohémským životem, studoval v Mnichově a Paříži malířství a živil se jako ilustrátor zahraničních i českých (Lidové noviny) časopisů. Vydal básnické sbírky <b>Po nás ať přijde potopa!</b> a <b>Radosti života</b> a několik fejetonů i próz – <b>Cesta do hor a jiné povídky</b>. Posmrtně vyšly <b>Nové verše</b> a rozsáhlá veršovaná skladba <b>Don Juan</b>.
</td>
<td width="340" bgcolor="silver" valign="top">
<h4>Gellnerova poezie</h4>
Gellnerovy básně jsou plné revolty, pohrdání měšťáckou morálkou a okázalého bohémství. Autor vystupuje jako cynik a ironik, který vnímá svět s nebývalým nadhledem. Zároveň ale z některých básní čiší zoufalá potřeba lásky.
<br><br>
<IFRAME src="moderna_burici/moderna_gellner.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>
</td>
<td width="190" bgcolor="white" valign="top">
<a href="moderna_burici/moderna_gellner.jpg" target="_blank"><img src="moderna_burici/moderna_gellner_n.jpg" border=0 alt="zvětšit"></a>
<br><br>
<li>Jak se ti líbí Gellnerovy básně?
<li>Souhlasíš s jeho pohledem na svět? Proč?
</td></tr>

<tr><td width="190" valign="top">
<h5>Karel Toman (1877-1946)</h5>
<a href="moderna_burici/moderna_toman.jpg" target="_blank"><img src="moderna_burici/moderna_toman_n.jpg" border=0 alt="zvětšit"></a>
<br><br>
<b>Antonín Bernášek</b> se narodil v&nbsp;Kokovicích u Slaného, zemřel v&nbsp;Praze. Nedokončil studium práv, žil bohémským životem a toulal se po Evropě. Pod pseudonymem <b>Karel Toman</b> přispíval do řady českých časopisů. Vrcholem jeho tvorby je tematicky sevřený a formálně dokonalý cyklus 12 básní <b>Měsíce</b>.
</td>
<td width="340" bgcolor="silver" valign="top">
<h4>Tomanova poezie</h4>
Tomanovo dílo není příliš rozsáhlé. Věnoval se především milostné a meditativní lyrice. Jeho poezie je plná rozporů – na jedné straně vyznává
revoltu a anarchismus jako jeho generační druhové, ale na straně druhé touží po životní harmonii. Často unikal pryč do ciziny, o to intenzivněji se ovšem hlásil stesk po domově. Hluboce prožíval pocit vyděděnectví a osamělosti. Toman debutoval básnickou sbírkou <b>Pohádky krve</b>, následovaly sbírky <b>Torzo života, Melancholická pouť, Sluneční hodiny, Verše rodinné a jiné, Měsíce, Hlas ticha</b> a <b>Stoletý kalendář</b>.
<br><br>
<IFRAME src="moderna_burici/moderna_toman.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>
</td>
<td width="190" bgcolor="white" valign="top">
<a href="moderna_burici/moderna_toman2.jpg" target="_blank"><img src="moderna_burici/moderna_toman2_n.jpg" border=0 alt="zvětšit"></a>
<br><br>
Gellnerův návrh na obálku Tomanovy básnické sbírky Sluneční hodiny
<br><br>
<li>Která z Tomanových básní tě zaujala nejvíce? Proč?
</td></tr>

<tr><td width="190" valign="top">
<h5>Petr Bezruč (1867-1958)</h5>
<b>Vladimír Vašek</b> se narodil v&nbsp;Opavě a zemřel v Olomouci. Jeho otec se snažil dokázal nepravost Rukopisu zelenohorského a královédvorského, ale v roce 1879 to byl zcela ojedinělý názor a vysloužil si za něj označení zrádce národa... Syn se živil jako poštovní úředník. Čtyři roky (1898-1902) byl vážně nemocen, v této době vznikly jeho nejlepší básně. Používal řadu pseudonymů – Alter ego, Kuba Stopěruntík, Petr Bezperák nebo Smil z Rolničky, ale nejznámějším se stal <b>Petr Bezruč</b>. V době 1. sv. války byl zatčen a obviněn z velezrady pro domnělé autorství protirakouských básní, které vyšly v pařížském časopise českých emigrantů pod jménem Petr Bezruč. Naštěstí se prokázalo, že šlo o podvrhy a spisovatel byl po 6 měsících propuštěn. Kromě básnické sbírky <b>Slezské písně</b> vydal už jen několik básní, např. <b>Stužkonoska modrá</b>, a sbírku povídek – <b>Povídky ze života</b>. V&nbsp;závěru života si užíval oficiálních poct, stal se z něho jazykový purista a stylizoval se do nové role starého ještěra. Generačně ani názorově mezi anarchisty  nepatří, ale měl podobný osud a jeho tvorba má k buřičství blízko.
<br><br>
<li>V minulosti se opakovaně objevily spory o autorství Slezských písní. Co k nim mohlo dát podnět?
</td>
<td width="340" bgcolor="silver" valign="top">
<h4>Petr Bezruč: Slezské písně</h4>
Bezruč je „autorem jedné knihy“. Na básnické sbírce <b>Slezské písně</b> pracoval celý život, někdy i ke škodě jednotlivých básní. Původně své básně zasílal anonymně Janu Herbenovi, který je tiskl v časopise Čas. Roku 1903 vyšlo tzv. Slezské číslo Besed Času s 31 básněmi Petra Bezruče. Slezské písně vyšly samostatně roku 1909. První vydání obsahovalo 45 básní, 9. vydání už 79 skladeb. Pro Bezručovy verše je typické autentické regionální umístění, a to jazykové i místopisné. Vynikají syntézou realismu, symbolismu a sociálních motivů. Autor se stylizuje do role barda slezského lidu a brání ho proti Němcům, Židům, Polákům, boháčům, Pražákům a dalším nepřátelům... Ve&nbsp;sbírce najdeme sociální balady – <b>Maryčka Magdonova, Kantor Halfar</b>, intimní lyriku – <b>Labutinka</b>, ohlasy lidové slovesnosti – <b>Mohelnice</b>,  společenskou lyriku – <b>Praga caput regni</b> i básně vyzývající k revoltě – <b>Ostrava</b>.<br><br>
<IFRAME src="moderna_burici/moderna_bezruc.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>
<br><br>
<a href="moderna_burici/moderna_bezruc2.jpg" target="_blank"><img src="moderna_burici/moderna_bezruc2_n.jpg" border=0 alt="zvětšit"></a>
<br><br>
Konfiskační výnos k cenzurnímu zákazu Bezručových básní Škaredý zjev a Den Palackého
</td>
<td width="190" bgcolor="white" valign="top">
<a href="moderna_burici/moderna_bezruc.jpg" target="_blank"><img src="moderna_burici/moderna_bezruc_n.jpg" border=0 alt="zvětšit"></a>
<br><br>
<li>Jaký je tvůj názor na Bezručovu poezii?
<li>Je jeho nesnášenlivost oprávněná?
<br><br>
<a href="moderna_burici/moderna_slezske.jpg" target="_blank"><img src="moderna_burici/moderna_slezske_n.jpg" border=0 alt="zvětšit"></a>
<br><br>
První vydání Bezručových Slezských písní z&nbsp;roku 1909
<br><br>
<li>Bezručovy verše mají daktylský spád. Co to znamená? 
<li>Jaký je rozdíl mezi trochejem, jambem a daktylem?
<li>Proč byl cenzurován Škaredý zjev?
</td></tr>

<tr><td width="190" valign="top">
<h5>Internetové stránky</h5>
<li><a href="../ceska_literatura/autori/dyk.htm" title="česky" target="_blank">Dyk</a>
<li><a href="http://users.ox.ac.uk/~tayl0010/krysar.htm" title="česky" target="_blank">Dyk: Krysař</a>
<li><a href="http://www.hameln.de" title="německy" target="_blank">Hameln</a>
<li><a href="../ceska_literatura/texty/toman.htm" title="česky" target="_blank">Toman: Měsíce</a>
<li><a href="http://www.sobotka.cz/frana-sramek.html" title="česky" target="_blank">Šrámkova Sobotka</a>
<li><a href="http://sweb.cz/fgellner/" title="česky" target="_blank">Gellner: Hořká láska</a>
<li><a href="http://frantisekgellner.euweb.cz/" title="česky" target="_blank">Gellner</a>
<li><a href="http://www.mzm.cz/mzm/osobnosti/jiri_mahen.html/" title="česky" target="_blank">Mahen</a>
<li><a href="http://www.mzm.cz/mzm/osobnosti/tesnohlidek_rudolf.html" title="česky" target="_blank">Těsnohlídek</a>

<h5>Exkurze</h5>
<li><a href="http://www.hameln.de" title="německy" target="_blank">Hameln</a>

<h5>Filmy</h5>
<li><b>Krysař</b>, režie J.Bárta (loutkový film)

<h5>Tipy</h5>
<li><a href="http://www.iips.cz/seps/clanek.php?ID=108" title="česky" target="_blank">Martin Bastl: Anarchismus v&nbsp;České republice</a>
<li><a href="http://www.anarchismus.org" title="česky" target="_blank">Anarchismus</a>
<li><a href="http://www.csaf.cz" title="česky" target="_blank">ČSAF</a>
<li><a href="http://a-kontra.net/" title="česky" target="_blank">A-kontra</a>, časopis
<br><br>
<a href="moderna_burici/moderna_dyk10.jpg" target="_blank"><img src="moderna_burici/moderna_dyk10_n.jpg" border=0 alt="zvětšit"></a>
<br><br>
Hugo Boettinger: Viktor Dyk
</td>
<td width="340" bgcolor="silver" valign="top">
<h4>Doporučená četba</h4>
<li><b>Bezruč, Petr: Jen jedenkrát</b>, Československý spisovatel, Praha 1980
<li><b>Bezručův hlas</b>, Památník pěvce Slezských písní, Čin, Praha 1940
<li><b>Buriánek, František: Bezruč, Toman, Gellner, Šrámek</b>, Československý spisovatel, Praha 1955
<li><b>Buriánek, F.: Generace buřičů</b>, Univerzita Karlova, Praha 1968
<li><b>Buriánek, F.: Karel Toman</b>, Melantrich, Praha 1985
<li><b>Buriánek, F.: Petr Bezruč</b>, Československý spisovatel, Praha 1987
<li><b>Dyk, Viktor: Dramata a prózy</b>, NLN, Praha 2003 (Zmoudření dona Quijota, Krysař...)
<li><b>Dyk, V.: Opustíš-li mne...</b>, Československý spisovatel, Praha 1973
<li><b>Dyk, V.: Pět básnických knih</b>, NLN, Praha 2003 (Milá sedmi loupežníků, Okno...)
<li><b>Dyk, V.: Promenáda Diogenova</b>, Československý spisovatel, Praha 1990
<li><b>Gellner, František: Verše</b>, Československý spisovatel, Praha 1980
<li><b>Hrabák, Josef: Rudolf Těsnohlídek</b>, Melantrich, Praha1982
<li><b>Med, Jaroslav: Viktor Dyk</b>, Melantrich, Praha 1988
<li><b>Mourková, Jarmila: Buřiči a občané</b>, Československý spisovatel, Praha 1988
<li><b>Myšička, Z.: Viktor Dyk</b>, Praha 1971
<li><b>Neumann, Stanislav Kostka: Básně I</b>, SNKLU, Praha 1962
<li><b>Polák, Josef: Petr Bezruč</b>, Melantrich, Praha 1977
<li><b>Šrámek, Fráňa: Modrý a rudý, Stříbrný vítr, Léto, Splav</b>, NLN, Praha 2000
<li><b>Toman, Karel: Básně</b>, Československý spisovatel, Praha 1977
<li><b>Toman, K.: Addio’ mecenáši</b>, Československý spisovatel, Praha 1970
<li><b>Toman, K.: Hlas hlubin</b>, Odeon, Praha 1982
<li><b>Tomek, Václav: Český anarchismus a jeho publicistika 1890-1925</b>, Filosofia, Praha 2002
<li><b>Urbanec, Jiří: Petr Bezruč – Vladimír Vašek</b>, 1904-1928, Základní životopisná data, Profil, Ostrava 1989
<li><b>Vlašín, Štěpán: Jiří Mahen</b>, Melantrich, Praha 1972
<li><b>V tvou korunu, živote</b>, Výbor z básnické tvorby F.Gellnera, K.Tomana, F.Šrámka, Práce, Praha 1989
</td>
<td width="190" bgcolor="white" valign="top">
<li>Vypracuj písemný referát o&nbsp;některé z&nbsp;uvedených knih.
<br><br>
<a href="moderna_burici/moderna_kult.jpg" target="_blank"><img src="moderna_burici/moderna_kult_n.jpg" border=0 alt="zvětšit"></a>
<br><br>
Časopis Nový kult z roku 1901
<br><br>
<a href="moderna_neumann/moderna_sbirka.jpg" target="_blank"><img src="moderna_neumann/moderna_sbirka_n.jpg" border=0 alt="zvětšit"></a>
<br><br>
Obálka Neumannovy básnické sbírky  Satanova sláva mezi námi
</td></tr>
</table>

</td></tr></table></center>
</body>
</html>
