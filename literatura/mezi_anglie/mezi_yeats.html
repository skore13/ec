<HTML><HEAD><TITLE>W. B. Yeats: Bílí ptáci</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>W. B. Yeats: Bílí ptáci</b>
<br><br>
Kéž bychom byli, miláčku, bílými ptáky v moři pěn!<br>
Zář létavice omrzí, než prchne prostorem.<br>
Zář večernice modravé, na lemu nebe visící,<br>
probudí v srdci, miláčku, jen nekonečnou tesknici.<br>
<br>
Únavu známe od snílků – zrosené růže s lilií.<br>
Ach, nesni o nich, miláčku, zář létavice pomíjí,<br>
zář modré hvězdy nizoučko na ojíněném obzoru.<br>
Kéž jsme jen ptáky bílými v proudu pěn, my dva pospolu!<br>
<br>
Sním o nesčetných ostrovech a o dananském pobřeží,<br>
kde zapomene na nás čas a nebude žal přítěží.<br>
Zanech té růže s lilií a záře s rudým plápolem,<br>
jen když se stanem, miláčku, bílými ptáky v moři pěn!<br>
<br>
<li><strong>Yeats, William Butler: Slova snad pro hudbu</strong>, přel. J.Valja , SNKLU, Praha 1961
</TD></TR></TABLE>
</BODY></HTML>
