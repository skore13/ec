<HTML><HEAD><TITLE>František Hrubín: Jobova noc</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>František Hrubín: Jobova noc</b>
<br><br>
<em>Třetí zpěv (fragment)</em><br>
<br>
Blesk,<br>
<dd>blesk  –<br>
<dd><dd>svět bez pomoci,<br>
blesk,<br>
<dd>blesk –<br>
<dd><dd>a všeho syti<br>
jdem do Jobovy noci.<br>
Dunivé hromobití,<br>
<br>
dunivé hromobití.<br>
<br>
Na kraji pohrom, v srdci dálek<br>
se česká země ocitá,<br>
odlivem požárů a válek<br>
zapomenutá ulita,<br>
v níž hukot úzkosti je stlačen.<br>
V deštích tu úzkost pije z mračen,<br>
z modrého nebe stáčí jas<br>
a míchá zlaté víno s temným.<br>
Děvčátko pod chodidlem jemným<br>
stejně ji cítí v ten zlý čas<br>
jako ji voják hledě stranou<br>
cítí pod botou okovanou.<br>
<br>
Ach, Čechy krásné, Čechy mé!<br>
Obraze rámu prastarého,<br>
kolikrát vytrhli tě z něho,<br>
že odprýskaly barvy tvé<br>
až po tmu hrobů. A v den slavný<br>
znovu pro zraky žárlivé<br>
napjal tě rámař starodávný.<br>
<br>
Ach, Čechy krásné, Čechy mé!<br>
<br>
A v opuštěných domovech<br>
zimou se na zdích sráží dech,<br>
dech dávno mrtvých i těch živých,<br>
jež vichr z krajin loupeživých<br>
tak vyvracet zná v kořenech,<br>
že ve světnicích rodných praská<br>
podlaha, po níž přešla láska,<br>
podlaha, kterou drhne vztek.<br>
Co rakví a co kolébek<br>
zvážila spravedlivou měrou!<br>
Kolébka – rakev. Ale kterou<br>
nalezne lehčí tento věk?<br>
 <br>
Ach, Čechy krásné, Čechy mé!<br>
Opánku tvrdě uchozený,<br>
v úvozu nebes pohozený,<br>
ty nejsi ztracen po prvé.<br>
Kolikrát vlast, když tma ji štvala,<br>
řeménky řek si rozvázala<br>
a bosa šlápla do krve!<br>
<br>
Ach, Čechy krásné, Čechy mé!<br>
<br>
<li><strong>Hrubín, František: Jobova noc</strong>, Práce, Praha 1945
</TD></TR></TABLE>
</BODY></HTML>
