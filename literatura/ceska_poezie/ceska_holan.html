<HTML><HEAD><TITLE>Vladimír Holan</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Vladimír Holan: Vanutí
<br><br>
Chorá láska</b>
<br><br>
Na kovadlině vody, tkvěním znaven již, <br>
kuje si oblak v krok sandály přesvětlé. <br>
Ó jaro v kladivu! Ale až v červnu zříš <br>
lekníny, jiskry odlétlé. <br>
<br>
A ještě odněkud ten rozmach kladiva <br>
dopadá v srdce tvé a mé. <br>
Snad vzejde květ, jejž jiskra rodívá, <br>
kdy ale, nevíme. <br>
<br>
Na kovadlině vody, tkvěním znaven již, <br>
kuje si oblak v krok sandály přesvětlé. <br>
Ó jaro v kladivu! Ale až v červnu zříš <br>
lekníny, jiskry odlétlé. <br>
<br>
<br>
<strong>Vladimír Holan: Oblouk<br>
<br>
Podnebesí</strong><br>
<br>
Ó ptáci krajností, kéž také mé rty zvete, <br>
jak mají temnět před bohy, <br>
když vpodvečer opravujete <br>
výslovnost oblohy. <br>
<br>
Ó kruhy holubů, průsvitné kruhy vodní <br>
nad městem, které tone, <br>
kéž výšku v leknín dosněžit mne učíváte po dni <br>
pro noci vonné. <br>
<br>
Jeřábi, ach, plující ve větách <br>
blankytu, jenž se loučí těžkým stylem <br>
na stránce stinné, <br>
<br>
vás uchvacuje osud naprostý: buď čistý tah <br>
jste, nebo spočinutí! – Ale člověk jde svým dílem, <br>
jde? Ano i ne.<br>
<br>
<br>
<strong>Vladimír Holan: Kameni, přicházíš...<br>
<br>
Ó kniho...</strong><br>
<br>
Ó kniho, napětí a tlaku! Ano, <br>
neslyším, neslyšíš. <br>
Vnitřní vedení zpřetrháno, <br>
je zpřetrháno již. <br>
<br>
Ach, byli Velcí, tišší nežli hromy, <br>
u kterých potom směl a smí <br>
dech mízy dolů, takže stromy <br>
začly kvést pod zemí. <br>
<br>
Co my však, kniho!... Havran klová <br>
sráz vykřičníků, jež tě vzněcují <br>
nejdelší nocí v roce slova, <br>
kde kopec kopcuje a věci věcují! <br>
<br>
<br>
<strong>Vladimír Holan: Záhřmotí<br>
<br>
Předjarní svítání</strong><br>
<br>
V oblaku oble ozáblém <br>
ruměná trpkost letíc, <br>
neví si rady, bloudí v něm <br>
jak víno v břiše světic. <br>
<br>
Kde dvousamičný hořák plál, <br>
tam vlastní plod jej tráví. <br>
Sníh ve spánku se odkopal: <br>
je vidět nohu trávy. <br>
<br>
Co jedí sochy?... Rampouch slét <br>
a na vrabce se roztřísk ve sny. <br>
Už brzy čmelák vnoří v květ <br>
sacharometr přesný. <br>
<br>
<br>
<strong>Vladimír Holan: Bolest<br>
<br>
Jeskyně slov<br></strong>
<br>
Ne beztrestně vstupuje jinoch se světlem<br>
do jeskyně slov… Odvážný, sotva tuší,<br>
kde se to octl… Mlád, i když trpící,<br>
neví, cože je bolest… Předčasně mistrovský,<br>
uprchne, aniž vkročil,<br>
a vymluví se na neplnoleté století…<br>
<br>
Jeskyně slov!…<br>
Jen skutečný básník a na vlastní vrub<br>
v ní prošílí křídla a to,<br>
jak se navracet zemské tíži<br>
a neublížit oné, která přitahuje zem…<br>
<br>
Jeskyně slov! Jen skutečný básník<br>
se vrací z jejího mlčení,<br>
aby, už stár, nalezl plačící dítě,<br>
odložené světem na její práh…<br>
<br>
<li><strong>Holan, Vladimír: Mušle, lastury a škeble...</strong>, ČSS, Praha 1985
<br>
<br>
<br>

<strong>Vladimír Holan: Atonální harmonie</strong><br>
<br>
Byl to šílený pokus o atonální harmonii. ...Také tím termínem rozumím <em>ustavičné hledáni</em>. Rozrážení kamene. Zdůraznění nového významu slov, jejich prvotního významu. Šlo mi o vnitřní sémantiku slov. – Je to zvláštní netónová instrumentace. Harmonická disharmonie. Jistá vypjatá forma volného verše. Na volném verši mne zajímá vnitřní rytmus, a to nejen tehdy, je-li modulován, rytmizován, ale právě onen, kdy jsi hozen jako plavec bez kompasu na volné moře. A hledáš maják. Řeknu to ještě jinak: Každé konkrétno je v mlze. Básník také znovu objevuje to, co už lidé nevidí, co je pro ně zahaleno clonou. Zvykli jsme si. Zvyk všechno zabíjí. Pokoušel jsem se udělat z volného verše novou řeč. Vycházel jsem z metrické poezie, pak ze studia volného verše, sledoval jsem jeho metrický impuls, jeho varianty a proměny. Metrům jsem opouštěl víc a víc a dobýval vnitřní rytmus obrazů, jejich příčinnou souvislost, jejich vzájemné závislosti. Jako články řetězu, šlo tedy o jinou, vnitřní harmonii, ne o harmonii tónovou. Zvolil jsem proto termín atonální harmonie.<br>
<br>
<li><strong>Holan, Vladimír: Bagately</strong>, Odeon, Praha 1988
</TD></TR></TABLE>
</BODY></HTML>
