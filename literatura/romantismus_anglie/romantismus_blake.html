<HTML><HEAD><TITLE>William Blake: Pekelná přísloví</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>William Blake: Sňatek nebe s peklem</b>
<br><br>
<b>Pekelná přísloví</b><br>
<br>
V čas setí se uč, o žních vyučuj, v zimě užívej. <br>
Svůj vůz i pluh veď přes kosti mrtvých.<br>
Cesta krajnosti vede do paláce moudrosti. <br>
Opatrnost je bohatá, ošklivá stará panna, <br>
o niž uchází se Neschopnost.<br>
Kdo touží, ale nejedná, plodí mor. <br>
Rozříznutý červ odpouští pluhu. <br>
Vhoď do řeky toho, kdo má rád vodu. <br>
Hlupák nevidí tentýž strom jako moudrý. <br>
Člověk, jehož tvář nevyzařuje světlo,<br>
se nikdy nestane hvězdou.<br>
Věčnost je zamilována do plodů času. <br>
Včela nemá čas na smutek. <br>
Chvíle hlouposti se měří na hodinách,<br>
avšak chvíle moudrosti žádné hodiny nezměří. <br>
Všechna zdravá potrava se loví bez sítě a pasti. <br>
V roce drahoty prozraď počet, míru i váhu.<br>
Žádný pták se nevznese vysoko, <br>
vznáší-li se na vlastních křídlech. <br>
Mrtvola nemstí své rány.<br>
Nejvznešenějším činem je dát přednost druhému <br>
před sebou samým.<br>
Kdyby hlupák trval na své hlouposti, <br>
stal by se moudrým.<br>
Hloupost je pláštěm darebáctví. <br>
Hanba je plášť pýchy.<br>
Vězení se stavějí z kamenů zákona, <br>
bordely z cihel náboženství. <br>
Pýcha páva je slávou boží.<br>
Chtíč kozla je štědrost boží. <br>
Hněv lva je moudrost boží. <br>
Nahota žehy je dílo boží.<br>
Přemíra smutku se směje, přemíra radosti slzí. <br>
Lví řev, vlčí vytí, běsnění rozbouřeného moře <br>
a válečníkův meč jsou kusy věčnosti,<br>
příliš veliké pro lidské oko. <br>
Liška proklíná past, ne sebe. <br>
Radosti plodí. Žalosti rodí.<br>
Muž ať chodí v rouchu lva, žena v rouchu beránka. <br>
Pták hnízdo, pavouk síť, člověk přátelství. <br>
Sobeckého usměvavého hlupáka i ponurého <br>
zamračeného hlupáka budou mít za moudré, <br>
aby se z nich mohla stát hůl.<br>
Co dnes je dokázáno, bývalo kdysi pouhou představou. <br>
Krysu, myš, lišku, králíka, zajímají kořeny;<br>
lva, tygra, koně, slona plody.<br>
Jímka jímá, pramen přetéká.<br>
Jediná myšlenka naplní nekonečno. <br>
Buď vždy ochoten říci, co si myslíš, <br>
a nízký člověk ti půjde z cesty.<br>
Vše, čemu lze věřit, je obrazem pravdy. <br>
Orel nikdy neztratil tolik času, <br>
jako když se snížil k tomu, aby se učil od <br>
vrány.<br>
Liška pečuje o sebe, ale bůh pečuje o lva.<br>
Přemýšlej ráno. Jednej v poledne. Lež večer. Spi v noci.<br>
Kdo strpěl, aby ses na něj povyšoval,<br>
ten tě zná. <br>
Jako pluh následuje slova, tak bůh odměňuje modlitby. <br>
Tygři hněvu jsou moudřejší než koně učení.<br>
Od stojatých vod čekej jed. <br>
Nikdy nevíš, kdy máš dost, dokud nevíš, <br>
kdy máš víc než dost.<br>
Vyslechni hlupákovy výčitky! V nich máš královský titul. <br>
V očích oheň, v nozdrách vzduch, v ústech vodu,<br>
v bradě zem.<br>
Slaboch v odvaze je silák v prohnanosti. <br>
Jabloň se nikdy neptá buku, jak má růst, <br>
aniž lev koně, jak se zmocnit kořisti. <br>
Kdo věčně přijímá, vydá bohatou žeň. <br>
Kdyby ostatní nebyli hloupí,<br>
museli bychom být hloupí sami.<br>
Duch křehké radosti nikdy nemůže být poskvrněn.<br>
Když vidíš orla, vidíš kus génia: jen zdvihni hlavu! <br>
Jako housenka si pro vajíčka vybírá nejlepší list, <br>
tak kněz proklíná nejkrásnější radosti.<br>
Stvořit nepatrnou kytičku je práce na celé věky. <br>
Proklej pouta. Žehnej volnosti.<br>
Nejlepší víno je to nejstarší, <br>
nejlepší voda ta nejčerstvější. <br>
Modlitba neoře! Chvála nesklízí! <br>
Hlava vznešenost, srdce utrpení, <br>
pohlaví krása, ruce a nohy souměrnost. <br>
Čím je vzduch ptákům a moře rybám, <br>
tím je pohrdání všem pohrdáníhodným.<br>
Vrána by chtěla mít všechno černé, sova bílé. <br>
Nadbytek je krása.<br>
Kdyby lev řídil se radami lišky, byl by prohnaný. <br>
Pokrok činí cesty přímými, avšak křivolaké cesty <br>
bez pokroku jsou cestami génia.<br>
Spíš zabijte nemluvně v kolébce, <br>
než abyste živili neuskutečněná přání. <br>
Kde chybí člověk, příroda nevydá plody.<br>
Pravdu nikdy nelze vyslovit tak, abychom jí rozuměli, <br>
avšak nevěřili. <br>
Dost! Anebo příliš.<br>
<br>
Básníci starověku oživovali všechny hmotné věci bohy nebo duchy, dávali jim jména a krášlili je vlastnostmi lesů, řek, hor, jezer, měst, národů, a všeho, co jejich dychtivé a nesčetné smysly dokázaly vnímat.<br>
Obzvláštní pozornost věnovali duchům měst a zemi a jim tato místa jakožto duchovním božstvům svěřovali do péče, později se však vyvinul systém, který byl zneužit k zotročení nevzdělaných a duchovní božstva v něm byla abstrahována a oddělena od předmětů: tak vzniklo kněžství a způsoby uctívání božstev byly převzaty z básnických příběhů.<br>
A nakonec prohlásili, že takovéto věci pocházejí přímo od boha.<br>
Tak lidé zapomněli, že všechna božstva sídlí v lidském srdci.<br>
...<br>
<br>
Anděl, z něhož se nyní stal ďábel, je můj blízký přítel; často si spolu čteme bibli v jejím infernálním či ďábelském smyslu, a toho se světu dostane, pokud se bude náležitě chovat. Mám také pekelnou bibli, jíž se světu dostane, ať chce nebo nechce.<br>
Stejný zákon pro lva i vola znamená útlak.<br>
Anděl, z něhož se nyní stal ďábel, je můj blízký přítel; často si spolu čteme bibli v jejím infernálním či ďábelském smyslu, a toho se světu dostane, pokud se bude náležitě chovat. Mám také pekelnou bibli, jíž se světu dostane, ať chce nebo nechce. Stejný zákon pro lva i vola znamená útlak.
<br><br>
<b>William Blake: Písničky zkušenosti</b>
<br><br>
<b>Tygr</b><br>
<br>
Tygře, tygře, žhavě žhneš<br>
v noci, jíž jak lesem jdeš!<br>
Kdo vzal smrti její moc<br>
a dal ti strašnou souměrnost?<br>
<br>
V hloubi kde, kde v nebesích<br>
planul oheň očí tvých?<br>
Na čích perutích se vznese?<br>
Která ruka plamen snese?<br>
<br>
Který fortel, které ruce<br>
utkaly tkáň tvého srdce?<br>
Kdo, když srdce začlo bít,<br>
strašný spár moh vytvořit?<br>
<br>
Kdo dal řetěz? Kdo jej kul?<br>
V které výhni mozek žhnul?<br>
Která kovadlina, hmat<br>
smí tu hrůzu do ruk brát?<br>
<br>
Když pak hvězdy vrhly kopí,<br>
jejich slzy nebe kropí,<br>
moh se, kdo tě stvořil, smát?<br>
Beránka moh udělat?<br>
<br>
Tygre, tygře, žhavě žhneš<br>
v noci, jíž jak lesem jdeš!<br>
Kdo kdy smrti vezme moc<br>
a dá ti strašnou souměrnost?<br>
<br>
<li><b>Blake, William: Napíšu verše kytkám na listy</b>, přel. Z.Hron, Československý spisovatel, Praha 1981
</TD></TR></TABLE>
</BODY></HTML>
