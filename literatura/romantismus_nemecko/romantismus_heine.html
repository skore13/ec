<HTML><HEAD><TITLE>Heinrich Heine: Loreley</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Heinrich Heine: Lorelei</b>
<br><br>
Já sám nevím proč, co to značí,<br>
že jsem tak zamyšlen;<br>
ta prastará pověst k pláči<br>
mé týrá dnes po celý den.<br>
<br>
Vzduch ochladl, už se stmívá<br>
a tiše plyne Rýn;<br>
zář slunce dohořívá<br>
a na hory pad stín.<br>
<br>
Na skále sedí panna,<br>
má démantový pás,<br>
je celá ošperkovaná,<br>
češe si zlatý svůj vlas.<br>
<br>
Má zlatý hřeben v hlavě,<br>
češe si, zpívá si,<br>
zpívá tak dojímavě,<br>
co zpívá, ach, co asi?<br>
<br>
Lodník je dojat tím zpěvem,<br>
ten zpěv ho tak ošálí,<br>
že, upoután luzným zjevem,<br>
si nevšimne úskalí.<br>
<br>
Vír loďku podemílá,<br>
už nahnul se její kraj;<br>
to všecko způsobila<br>
svým zpěvem Lorelei.<br>
<br>

<b>Heinrich Heine: Dnes večer jsou u nich zas hosté</b><br>
<br>
Dnes večer jsou u nich zas hosté,<br>
celý dům je jedna zář.<br>
Tam nahoře v jasném okně<br>
se rýsuje něčí tvář.<br>
<br>
Ty nevidíš mě, ve tmě<br>
stojím tu docela sám;<br>
tím méně můžeš vidět,<br>
co v svém temném srdci mám.<br>
<br>
To srdce tě má rádo<br>
a láskou puká již,<br>
již puká, krvácí, sténá,<br>
ty to však nevidíš.<br>
<br>

<b>Heinrich Heine: Máš perly s diamanty</b><br>
<br>
Máš perly s diamanty,<br>
máš nejkrásnější líc,<br>
vše, po čem člověk touží –<br>
co chceš, má milá, víc?<br>
<br>
Na tvoje krásné oči<br>
jsem složil na tisíc<br>
svých nesmrtelných básní –<br>
co chceš, má milá, víc?<br>
<br>
Co ses mě natrápila,<br>
neříkal jsem ti nic,<br>
však dnes jsem, dnes jsem zničen –<br>
co chceš, má milá, víc?<br>
<br>
 
<b>Heinrich Heine: Dnes se mi zdálo, že jsem Bůh</b><br>
<br>
Dnes se mi zdálo, že jsem Bůh,<br>
že sedím si v nebi krásně,<br>
že přicházejí andělé<br>
a chválí moje básně.<br>
<br>
Že pojídám své koláče<br>
tam za ohradou z duhy,<br>
že piji víno kardinál<br>
a nemám žádné dluhy.<br>
<br>
Žel, trpím nudou, chtěl bych jít<br>
se vzpružit světským žertem,<br>
ó běda, kdybych nebyl Bůh,<br>
moh bych se státi čertem.<br>
<br>
Ty, Gabrieli, dlouháne,<br>
tam pod námi je země,<br>
mám dobrého přítele Evžena,<br>
moh bys ho přivést ke mně.<br>
<br>
Nehledej ho však v sdružení,<br>
kde sedí asketové,<br>
rozhodně není v kostele,<br>
je u slečny Mayerové.<br>
 <br>
Rozpínal anděl perutě<br>
a snáší se jak socha,<br>
za malou chvilku přived mi<br>
přítele, milého hocha.<br>
<br>
Ach ano, hochu, já jsem Bůh,<br>
jsem vládce nebešťanů!<br>
Což jsem ti vždycky neříkal,<br>
že se též něčím stanu?<br>
<br>
Víš, dělám denně zázraky<br>
jak čarodějník Merlin,<br>
aby ses trochu pobavil,<br>
chci obšťastnit dnes Berlín.<br>
<br>
Z kamení dlážděné ulice<br>
vytryskne ohnivý plamen,<br>
z dlaždiček budou ústřice,<br>
změním v ně každý kámen.<br>
<br>
Déšť z citrónů je pokropí<br>
ve vůni serafínské,<br>
tam z těch všech pouličních struh<br>
poteče pravé rýnské.<br>
<br>
Jen pohleď na Berlíňáky.<br>
Už hned to musí nastat!<br>
Uvidíš pány od soudu<br>
ze strouhy pít, ne, chlastat.<br>
<br>
Jak potěší se básníci!<br>
Poručík odhodí pažbu<br>
a bude s nadporučíkem<br>
olizovat dlažbu<br>
<br>
Poručík s nadporučíkem<br>
jsou nejmoudřejší lidé,<br>
myslí si: kdy, ach, kdypak zas<br>
tak zázračný den přijde!<br>
<br>

<b>Heinrich Heine: Noc na pobřeží</b><br>
<br>
Je studená noc beze hvězd,<br>
moře kvasí;<br>
a nad mořem na břiše<br>
leží nestvůrný severní vítr<br>
a potají s úpěnlivě ztlumeným hlasem<br>
jak tvrdohlavý mrzout, když přijde mu nálada,<br>
žvatlá tam dolů<br>
a vypravuje mnoho ztřeštěných historek,<br>
obří pohádky plné vražedného ovzduší,<br>
prastaré norské pověsti –<br>
a mezitím s dalekonosným smíchem kvílí<br>
zaříkávači písně z Eddy<br>
a runové průpovědi<br>
tak chmurně a s takovou čaromocí,<br>
že bílé mořské děti<br>
jásají, vyskakujíce do výše,<br>
opojeny zpupností.<br>
Mezitím kráčí podél plochého břehu<br>
po písku, jenž zvlhl příbojem,<br>
cizinec, jehož srdce<br>
je ještě divočejší než vítr a příboj vln.<br>
Kam vkročí,<br>
zasrší sloup jisker a zašelestí škeble;<br>
zahaluje se těsně v šedý svůj plášť<br>
a rychle kráčí nocí plnou vánku,<br>
veden jistě světlem,<br>
jež vábí a líbezně se míhá<br>
v osamělé rybářské chatě.<br>
<br>
Otec a bratr jsou na moři,<br>
tam v chatě zůstala sama a sama<br>
rybářova dcera,<br>
překrásná rybářova dcera.<br>
Sedí u pece<br>
a naslouchá nad vodovým kotlem<br>
tajemnému bzučení, sladké předtuše,<br>
klade do ohně šelestící proutí<br>
a fouká do něho,<br>
takže plápolající červená světla<br>
se přelíbezně odrážejí<br>
na její kvetoucí tvář,<br>
na její něžné a bílé rameno,<br>
jež tklivě povylézá<br>
z hrubé šedivé košile,<br>
a na její malou pečlivou ruku,<br>
jež utahuje si spodničku<br>
kolem jemných kyčlí.<br>
<br>
Však najednou otvírají se dveře<br>
a vstupuje noční cizinec,<br>
jeho oko spočívá láskyplně<br>
na bílé štíhlé dívce,<br>
jež stojí před ním s úžasem<br>
jak polekaná lilie,<br>
když shazuje na zem plášť<br>
a s úsměvem praví:<br>
<br>
Vidíš, mé dítě, jak dodržuji své slovo,<br>
přišel jsem a se mnou přichází<br>
ten prastarý čas, kdy bohové z nebe<br>
sestupovali k dcerám lidí,<br>
kdy objímali dcery lidí<br>
a plodili s nimi<br>
královské rody nosící žezla<br>
a zázračné pozemské hrdiny,<br>
však nediv se už, jak jsem božský,<br>
mé dítě,<br>
uvař mi raději čaj s rumem,<br>
neboť venku dnes byla zima<br>
a takový noční vzduch<br>
zebe i nás, nás věčné bohy,<br>
a dostáném lehce tu nejbožštější rýmu<br>
a nesmrtelný kašel.
<br><br>
<li><b>Heine, H.: Písně a lamentace</b>, Československý spisovatel, Praha 1966
</TD></TR></TABLE>
</BODY></HTML>
