<HTML><HEAD><TITLE>Mikuláš Dačický z Heslova: Prostopravda</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Mikuláš Dačický z Heslova: Prostopravda</b>
<br><br>
<b>Tragedie Masopusta,<br>
jenž jse v světě páše zhusta, tuto jse vám vypisuje, marnost nad marností sluje, mnohé lidi zavozuje</b>
<br>
P. Bachus: <br>Tovaryšstvo, radujme jse,<br>
masopust přibližuje jse.<br>
Tovaryšstvo: <br>Ach, rádiť jej uhlídáme,<br>
s radostí ho přivítáme,<br>
k němu jse hnedky přiznáme,<br>
s však na něj juž rok čekáme,<br>
velikou chuť k němu jmáme.<br>
P. Bachus: <br>Jestiť on blízký přítel můj,<br>
jen při něm každý věrně stůj,<br>
námť jest jse o to starati,<br>
to ve všem mu povolovati, s ním jse obveselovati.<br>
P. ouředník: <br>Bez bláznuov to nemůž býti,<br>
musít je Masopust jmíti.<br>
P. Venus: <br>Též bez muziky nebude,<br>
kde jse neskáče, nehude.<br>
Budouť při tom panny, páni,<br>
jsou k tomu ode mne zváni;<br>
i mládenci také s námi.<br>
Fraucimor jse k tomu chystá,<br>
budeť nám kratochvíl čistá.<br>
Necht jse vše k tomu objedná,<br>
jáť jsem každému povolná<br>
a k milování svobodná.<br>
P. ouředník: <br>Hned já to všecko opatřím,<br>
k libosti Milostem Vašim.<br>
Papež nám to osvobodil,<br>
k tomu Masopusta stvořil. <br>
Jezte, tancujte a píte,<br>
v půst jse dosti natrápíte.<br>
P. Masopust: <br>Já, Masopust, všech bláznův pán,<br>
dal jsem jse najít volně k vám.<br>
Nebuduť mezi vámi sám,<br>
Bachusa také dobře znám.<br>
P. Bachus: <br>Však já, bratře, také tebe,<br>
nelzeť nám býti bez sebe.<br>
Tvůjť jsem jistě, v pravé víře,<br>
všech ožralcův pán a kníže.<br>
Tovaryšstvo: <br>Vítáme vás, vzáctný pane,<br>
všecknoť se vám k vůli stane.<br>
Bachusa hejtmana jmáme,<br>
k tomuť jej hodného známe.<br>
P. Bachus: <br>Čert na mne vstrčil ten ouřad,<br>
ač jsem jej přijal předse rád.<br>
Hojně jsem vína pokazil,<br>
i mnohý skrz mne hlavu srazil.<br>
Kde jsou pak ti bubeníci,<br>
trubači a varhaníci,<br>
též kejdači a pískači,<br>
ať sedláci také skáčí.<br>
Netřebať tu pobožnosti,<br>
dobrých mravův ani ctnosti.<br>
Přijde-li pak který z nich sem,<br>
vystrčte jej po hlavě ven.<br>
Však by tu jen překážely,<br>
s námi srovnati nechtěly.<br>
Necht pak kněží, jak chtí, lají,<br>
však sami čistě bumbají,<br>
sobě nezapovídají.<br>
Jiné pak vždycky kárají.<br>
Sedniž, bratře Masopuste,<br>
nemámeť kuchyně pusté.<br>
Panny, paní podlé něho,<br>
nespoušte jse juž jeho.<br>
Také vy, pane opate,<br>
odložtež té kápě svaté.<br>
Mnoho-li jeptišek jmáte?<br>
P. opat: <br>Jáť jich věru nepočítám,<br>
však se kouklují sem i tam.<br>
Převor mi je navštivuje,<br>
vždycky se se mnou švagruje.<br>
Letos mi jse dvě skulily,<br>
ačkoliv nábožné byly,<br>
na visitátora pravily.<br>
Všeckny jsem je v tom rozhřešil,<br>
tak své ovčičky potěšil.<br>
Za zléť jim jmíti nemají,<br>
z takových mniši bejvají.<br>
Poďtež i pane purgmistře,<br>
zasaďtež jse také bystře<br>
a nechte práva na straně.<br>
Pana Svobodu zde jmáme,<br>
na ta práva nic nedbáme.<br>
P. purgmistr: <br>Jáť o ně také nestojím,<br>
s vámi se hodovat strojím.<br>
Pro mne vy veseli buďte,<br>
třebas i někoho stlučte.<br>
P. Povolil: <br>I to můž být a nejprv vás.<br>
Jest k tomu ještě hojný čas.<br>
Masopust jest také pro vás,<br>
jakýž jest beze rvaní kvas.<br>
Sedtež též, páni dvořani,<br>
a pěkné madony s vámi.<br>
Nechť jest to bez ostejchání.<br>
Chceť tak jmít paní Venuše,<br>
hladí jse tamto po břiše<br>
a pobízí vždyckny na se,<br>
provozujíc své rozkoše.<br>
Masopust jest také pán jich<br>
a Pobízka stojí při nich.<br>
Udělajíť nějaký smích,<br>
leda někdo některou pích,<br>
nejlepšíť jest prostřední štych.<br>
Vtom také přišel Grobián,<br>
jsa od Bachusa obeslán.<br>
A jakž jse jedne zasadil,<br>
hned dvě sklenice rozrazil.<br>
Krkal, chrkal, všemi strkal,<br>
na ctnosti lál a naříkal;<br>
pravě, že jim nepřivykal.<br>
Připíjel panu Svobodě,<br>
nejprv ho oblíbil sobě.<br>
A že na žádného nic nedbá,<br>
když pana Troupa s sebou.má.<br>
Blázen: <br>Ho, ho, ho, ho, páni hosté,<br>
kteřížpakkoliv zde jste,<br>
žet já tu také být musím,<br>
s vámi masopust okvasím.<br>
Pan Grobián mne s sebou vzal<br>
a Bachus přijíti kázal.<br>
Čert ďábla na masopust zval.<br>
Že jsem blázen, k tomu se znám,<br>
však pak ním nejsem v světě sám.<br>
Z vás také bláznův nadělám.<br>
Jsouc Masopustu povolní,<br>
budem v sobě všickni rovni.<br>
Jdětež k tanci a já s vámi.<br>
Nebudeť bez objímaní,<br>
od stěny k stěně běhání.<br>
Skákejtež, blázni i páni,<br>
i pan Čert tancuje s námi,<br>
plete se mezi nohami.<br>
Ponukl opata s sebou,<br>
takéť nám nětco dovedou.<br>
Nuže, chaso, také zhůru,<br>
Havle, vezmi k tanci Důru<br>
i tu Mandu, línou můru.<br>
A ty Janku, chyť Johanku!<br>
Což ji neznáš, však jest z Kaňku.<br>
Přivedla i Marjánku.<br>
Jest i Salička hotova,<br>
přišla sem naschvál z Hlízova.<br>
Stojí tamto i Alína,<br>
přiběhla také z Malína,<br>
s Martou z Starého Kolína.<br>
Též krčmářka z Hodonína.<br>
Připítež jim také vína!<br>
Panně Bítě a Judytě<br>
i tý Markétě, šumplitě,<br>
udělejtež to a brzy,<br>
rádyť splní i podrží.<br>
Čekáť na to i panna Kačka,<br>
zapoťtež jí též valáška.<br>
Však vždy sedí velmi zticha,<br>
po svém milém velmi vzdychá<br>
a ráda jse také píchá,<br>
an mnohá stará neplecha<br>
k starosti toho nenechá.<br>
Tamto za kamny Keruše<br>
vzala pěknou sukni na se.<br>
Vytáhniž ji, však jest naše.<br>
Hle, dívá jse i Dorotka,<br>
neníť také hrubě krotká.<br>
A ráda tancuje Kotka,<br>
pozdvihujíce podolka.<br>
Též jse volně, čerstvě potká.<br>
Umí jse brániti lehna,<br>
ošoustala sobě stehna.<br>
K tomu čistě zadkem zmítá,<br>
k porážce povolná, hbitá.<br>
Při nich sestra a má tetka,<br>
střeštěná jako já všecka.<br>
Lída pak za toho boje<br>
jest juž také nahotově.<br>
Smí jse potkat s tuhou zbrojí<br>
s svou sestrou ...<br>
přemohouc rejthara spolu,<br>
že k posledku musí dolů.<br>
Jestli pak tu více která?<br>
Máť zde býti i Estera,<br>
připověděla hned včera.<br>
Půjde s ní k tanci Klempera,<br>
neb jse vždycky na něj smála.<br>
Taky by jse ráda vdala.<br>
Což jest pak do té moudrosti,<br>
ana jen činí tesknosti.<br>
Však máme zde bláznův dosti.<br>
Užívejme našich ctností!<br>
S filozofy nesrovnáme,<br>
k masopustu právo jmáme,<br>
bychom jse pak i zervali,<br>
za to bychom nic nedali,<br>
an jse tamto moudří perou,<br>
také o jakousi derou.<br>
Pan opat ji tuze brání<br>
a nedá žádnému na ni,<br>
neb sám po ní velmi touží,<br>
vždycky mu se cosi bouří.<br>
Já pravím, že v naší lázni<br>
směšnější jsou bohatí blázni.<br>
Ještě nětco uhlédáme,<br>
mumraje očekáváme,<br>
slavným bláznům podíváme,<br>
třebas s nimi i pohráme,<br>
však spolu jeden cech máme.<br>
Druhý blázen: <br>Hle a oni juž tamto jdou<br>
a před nimi pěkně hudou,<br>
hnedky mezi námi budou.<br>
Karty, kostky s sebou nesou,<br>
zakuklení, čert ví, kdo jsou.<br>
Jistě ňátci páni mladí.<br>
A frejují také rádi,<br>
k posledku jse o to svadí.<br>
Bláznice: <br>Podte sem, nechte těch řečí,<br>
opat před Benignou klečí,<br>
předkládá jí mistrné věci.<br>
P. hospodář: <br>Pane opate, což to děláte?<br>
Na Benigně jse kejváte?<br>
Takliž v klášteře klekáte,<br>
když jeptišky zpovídáte?<br>
Povím na vás, to shledáte,<br>
jestli spropitného nedáte.<br>
P. opat: <br>Co jest pak do toho komu,<br>
však jesti masopust k tomu.<br>
Venus to osvobodila, Benigna také svolila,<br>
se mnou prvé známa byla.<br>
O spropitné jesti málo<br>
a ono mi vždyckny stálo.<br>
Mlčte o tom, já vám pravím,<br>
také vás potom zatajím.<br>
P. Masopust: <br>Kde jesti pak náš pan Sváda,<br>
však jest naše tejná rada.<br>
P. ouředník: <br>Vaše Milost, máť zde býti.<br>
Nedá mu sem Pokoj jíti.<br>
Pravil, když Pokoje zbudou,<br>
že jsem hned s Šarvátkou přijdou.<br>
Spolu jse pilně radili,<br>
jak by někoho svadili.<br>
Čert s Hněvem v té radě byli.<br>
Pan Sváda ráčil přijíti<br>
a k Hynkovi promluviti.<br>
P. Sváda: <br>Pohleď tamto, pane Hynku!<br>
Derou jse na tvou Alinku.<br>
Zdeněk s ní vždycky pohrává<br>
a nětco jí přišeptává.<br>
Ty pak na to nedbáš ani.<br>
Věř mi, že tak přijdeš o ni.<br>
Dobře znám na jeho oči;<br>
že tě při ní vždycky sočí.<br>
Prve jse s ní divně točil,<br>
dvakrát tě v tanci přeskočil.<br>
Medle, cos mu pak učinil,<br>
v dříve ti ani nesplnil.<br>
Pan Hněv přistoupil k Hynkovi,<br>
Hynek dal baňku Zdeňkovi.<br>
Po té do kordu vše vesměs,<br>
pan Mars jse tu vzal hnedky kdes.<br>
Připlichtil jse i Nesmířil,<br>
nic sobě toho neztížil.<br>
Nedal jim různo nikoli;<br>
stalo jse po čertově vóli.<br>
Purgmistr při Zdenkovi stál,<br>
také hned dvou šrámů dostal,<br>
křičíc: <br>„Kýž jsem doma ostal!" <br>
Říkali mu pan Nezmeškal.<br>
Pan Čert jse pak radostně smál.<br>
Šatan: <br>Cha, cha, cha, cha, již sou v sobě.<br>
Děkuji z toho Svobodě,<br>
Masopustovi věrnému,<br>
Bachusovi mně milému,<br>
při tom také panu Svádě,<br>
poněvadž bejvá v mé radě.<br>
Marsovi také zaplatím,<br>
Hněvu nijakž neopustím.<br>
Jakýž by to masopust byl,<br>
kdybych já přítomen nebyl<br>
a někoho nezabili.<br>
Křivdu by mi učinili,<br>
darmo masopust strojili.<br>
Což juž dále uděláme?<br>
S Masopustem rozžehnáme.<br>
Přes rok jse s ním zas shledáme,<br>
nikoii neobmeškáme.<br>
Já pak dále půjdu nyní<br>
na papežské posvícení.<br>
Budu tam jmít také hosti,<br>
svých věrných po své libosti,<br>
též i jarmark na odpustky.<br>
Vezmu s sebou i Svobodu,<br>
nebť jest můj přítel po rodu.<br>
Bachusa též nepominem,<br>
jehož vždycky potřebujem.<br>
Svády také nenecháme,<br>
z kteréhož oužitek jmáme.<br>
Marsa naschvál pohledáme<br>
a Pokoji tam nedáme.<br>
Tak naši pout vykonáme.<br>
Venuše jest tam hned ráno,<br>
fraucimoru povoláno.<br>
Popi jsou také hotovi,<br>
na nás čekají a strojí.<br>
Poďtež, vyvolení moji,<br>
buďme stálí, věrní, svoji.<br>
Smrt: <br>Přišla jsem k vám nenadále,<br>
nemoha jse dívat dále<br>
takovým vašim marnostem.<br>
Musím býti vaším hostem.<br>
Poďtež k mému tanci také,<br>
bez vejmluvy všelijaké!<br>
Žádnýť mi jse nevyskáče,<br>
nevyprosí, nevypláče.<br>
Dosti jste byli veselí,<br>
na mne pozoru nejměli.<br>
A tak juž půjdete se mnou,<br>
těla vaše v hrobích lehnou,<br>
odtad se potomně stratí<br>
a k soudu božímu státi.
<br><br>
<li><b>Dačický z Heslova, Mikuláš: <br>Prostopravda, Paměti</b>,  SNKLHU, Praha 1955
</TD></TR></TABLE>
</BODY></HTML>
