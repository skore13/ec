<HTML><HEAD><TITLE>Karel Hynek Mácha: Básně</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Básně Karla Hynka Máchy</b>
<br><br>
<b>An den Gräbern der Freunde</b>
<br><br>
Was blinkt dort, vom schaurigem Glanze des Mondes beleuchtet?<br>
wie um Mitternacht, oben ein glänzender Stern?<br>
Sehnend mich, dieses zu sehen, komme ich eilig hernieder.<br>
Ach! es ist, (schauriges Bild!) Freundes, des treuesten, Grab.<br>
Oben am Gipfel desselben glänzet ein Kreuz stark vergoldet,<br>
an dessen Spitze das Licht des stillen Mondes sich bricht!<br>
Traurig blicken herab Cypressen, die ich gepflanzet,<br>
scheinen zu sagen mir, hier ruhet begraben ein Herz,<br>
das dich eben so stark, wie wenige lieben, geliebet,<br>
das, da sein Auge ihm brach, sterbend den Namen noch sprach;<br>
„Freund, so lebe denn wohl. Da uns das Schicksal hier scheidet,<br>
harret dein treuester Freund, der dich stets lieben wird, dort.“<br>
Darum harre ich auch, bis mich ein Engel berufet,<br>
dann, Freund, freue dich auch, denn uns vereinet die Gruft.

<br><br>
<b>Ani labuť, ani Lůna</b><br>
oblaky neoře;<br>
léč to bílá kaple stojí<br>
na vysoké hoře.<br>
<br>
Na tu horu za svítání<br>
dívka putovala,<br>
na práh klekla, ruce spjala,<br>
smutně zaplakala.<br>
<br>
Pro mne ach dívčina krásná,<br>
pro mne se nesouží,<br>
dej jí panno, hvězdo čistá,<br>
po kom ona touží.
<br><br>

<b>V svět jsem vstoupil, doufaje, že dnové</b><br>
moji vzejdou zlatý jako máj;<br>
jaký mladosti mně slibovali snové,<br>
takový že najdu v světě ráj.<br>
Než ach brzo, příliš brzo přešli,<br>
................................<br>
................................<br>
tmavošedá v lůno jala noc! –<br>
<br>
V světlo Lůny kvítko zdvíhá vnadnou<br>
radostně, zdá se, že hlavu svou;<br>
sehnu se, ach, a co slzou chladnou,<br>
rosou noční skropí ruku mou. – –<br>
Zkvětlá růže v kraje své mě víže<br>
čárnou mocí, touhy proletá<br>
cit mé srdce; přistoupiv však blíže,<br>
spatřím, ach, že z hrobu vykvětá.<br>
Lílie, jejíž jsem za svítání<br>
obdivoval sněhobílou zář,<br>
v noc korunu stříbrobledou sklání<br>
k vlhké zemi, i uvadlou tvář.<br>
Hledám lidi, mém jak ve snu žili;<br>
bez srdce však larvy najdu jen; –<br>
snové moji, běda! – snové – byli,<br>
jestoty je všecky zničil den.<br>
V šírý svět po ráji touhou mroucí<br>
rámě moje rozestíral jsem –<br>
po ráji – a na prsa horoucí<br>
pouhou, lásky prázdnou tisknu zem.
<br><br>

<b>Aniž křičte, že vám stavbu bořím,</b><br>
jenž by sama v krátkém padla čase;<br>
neb kdy základ krysy rozlézají,<br>
celý dům se větrem již kolíbá,<br>
jehož krov se k zemi skoupě shýbá,<br>
jakou schránu střechy jeho dají? –<br>
A kdy nové stavení má státi,<br>
zdaliž rádno stavbu zase jinou<br>
na základu u vysokost hnáti,<br>
předešlé který byl pádu vinou?<br>
Protož buď i základ vyvržený,<br>
nový základ vložte v zemi plodnou;<br>
na něm nový dům buď založený,<br>
jehož střechy přede bouří škodnou<br>
i před parnem denním vás uchrání. –<br>
Kdyby však před stavby ukončením<br>
konec vzala stavba s mojím bděním<br>
(spaní člověk mdlý se neubrání):<br>
pak na místo mistra zesnulého<br>
některý z učenců jeho vstane,<br>
ten přikročí v dráze znamenané<br>
k ukončení stavení nového.
<br><br>

<b>Těžkomyslnost</b><br>
<br>
Buďte zdrávy, vlasti modré hory!<br>
Vltavo, buď zdráva v stínech svých!<br>
Ty dědino, jejíž temné bory<br>
hučeli v můj dětský pláč i smích! –<br>
V smích můj pravím? – Ten kdy uslyšely? –<br>
Vesele můj zřídka planul zrak! –<br>
Jinošství však kdy mne mého zřely<br>
brány, jal mne navždy želů mrak!<br>
<br>
Časně jsi mi zpustl, snů mých ráji,<br>
pouhý mládci zustaviv jen svět!<br>
Jednou lze jen věnce víti v máji,<br>
jednou plane, a již nikdy, květ.<br>
To jest, co mi o žití se snilo? –<br>
To sliboval dětinský můj věk? –<br>
Po tém oko touhy slze lilo? –<br>
Krásná víro! Tys jediný vděk! –<br>
<br>
A proč teskním? – že nevzešlo kvítí,<br>
jaké čárný předvodil mi sen? –<br>
Jaké ve snách zkvětlo živobýtí,<br>
to jestoty neuhlídá den! –<br>
„Otři zraky!“ vešken lid mi praví,<br>
„vidíš hroby? – Mníš, že mrtví spí<br>
beze snů? – Ne! – Jiný svět je baví,<br>
znovu oni jitro svoje sní!“<br>
<br>
Tíší mrtví? – ! – Ty že znovu žijí? –<br>
Znovu žijí? – – Vlastní vůlí svou? –<br>
Či nuceně žíly jejich bijí? –<br>
Proti vůli v nové sny zas jdou? – –<br>
Za hroby mám z novu mladost sníti? –<br>
Aby z novu její prchl stín? –<br>
Ó by mohl na vždy hrob mě krýti! –<br>
Věčné nic! v tvůj já se vrhu klín.<br>
<br><br>

<b>Budoucí vlasť</b><br>
<br>
„Slyš, páže můj! proč smuten stojíš? –<br>
Slyš, páže můj! – sem blíže pojď! –<br>
Snad že se vlny mořské bojíš? –<br>
Ó neboj se, pevná jest loď! –<br>
Slyš, páže můj! – darmo volání; –<br>
on neslyší! – Co znamená<br>
ta touha tvá, to tvoje lkání?“–<br>
„Tam za mlhou snad vlasť je má!<br>
<br>
Ó patř! ó hleď! co z moře klínu<br>
v požár večerní vystoupá,<br>
polou to leží v mlhy stínu,<br>
půl to chová vlna skoupá.<br>
Ó pane, hleď, v poslední záři<br>
jak zlatě soumrakem to hrá;<br>
ó jistě vlasti hledím v tváři,<br>
ó jistě, jistě vlasť to má!“<br>
<br>
„Ó páže můj, nechtěj tam zříti!<br>
Darmo radostný budíš cit! –<br>
Co pravíš vlastí tvojí býti,<br>
jest jenom Lůny chladný svit;<br>
až vzhůru se nad moře zvedne,<br>
až poslední dne zhasne zář:<br>
obličej její touhou zbledne,<br>
jakou i tvoje zbledla tvář! – –<br>
<br>
Slyš, páže můj! – Kroky měsíce<br>
jsou daleko, vpůl přešla noc! –<br>
Proč rosí slza tvoje líce? –<br>
Jakého želu zas tě moc,<br>
mé dítě, moří?“ – „Hleď, ó pane!<br>
sotva to oko rozezná,<br>
co v bledé Lůny záři plane;<br>
ó jistě, jistě vlasť to má!“<br>
<br>
„Čí jazyk tobě řečí zrádnou<br>
lhal vlasť, kterou teď hledá zrak? –<br>
Ty nemáš, chlapče, vlasť nižádnou!<br>
Co tam zveš vlastí, jest jen mrak.<br>
A proto slyš! ó slyš, pojď spáti,<br>
než líce zjitra zbarví den;<br>
snad že se ve snách budeš smáti<br>
vstříc vlasti své; sen jako sen!“<br>
<br>
Poslechnul páže, odšel spáti.<br>
Ještě nepřešel noci stín,<br>
pán vloží, pokoj chtě mu dáti,<br>
jej v lůžko chladné, v moře klín.<br>
A nad ním jitro, večer vzplane,<br>
již však nezbarví jeho líc; –<br>
on věčně, věčně nepovstane; –<br>
že hledal vlasť svou, neví víc.<br>
<br>
<li><b>Spisy Karla Hynka Máchy</b>, Básně a dramatické zlomky, SNKLHU, Praha 1959
</TD></TR></TABLE>
</BODY></HTML>
