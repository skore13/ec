<HTML><HEAD><TITLE>Friedrich Schiller: Na radost</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Friedrich Schiller: Na radost</b>
<br><br>
Radosti, ty jiskro skvoucí,<br>
sličná nebes vládkyně,<br>
vstupujeme s láskou vroucí,<br>
božská, do tvé svatyně.<br>
Vše, co módou děleno je,<br>
spojí se zas mocí tvou,<br>
kde spočine peruť tvoje,<br>
všichni lidé bratry jsou.<br>
<br>
Sbor<br>
Spějte v náruč, milióny!<br>
Políbení lidem všem!<br>
Bratři – v světě nadhvězdném<br>
dobrý otec k nám se kloní.<br>
<br>
Ten, kdo získal velkou cenu,<br>
přítele, jenž má ho rád,<br>
ten, kdo spanilou má ženu,<br>
s námi smí se radovat.<br>
I ten, komu v celém světě<br>
jediný jen patří druh!<br>
Kdo jste sami, odejděte,<br>
v slzách opusťte náš kruh!<br>
<br>
Sbor<br>
Každý z kruhu velikého<br>
sympatii hold svůj vzdej!<br>
Vzhůru k hvězdám vede jej,<br>
tam, kde trůn je Neznámého.<br>
 <br>
Radost každý tvor vždy pije<br>
z ňader věčné přírody,<br>
stopou růží jejích žije<br>
člověk dobrý, člověk zlý.<br>
Polibky nám dala, révu,<br>
přátelství až za hrob sám,<br>
rozkoš byla dána červu,<br>
anděl k Bohu hledí tam.<br>
<br>
Sbor<br>
Poklekáte, milióny?<br>
Míříš, lidstvo, za Tvůrcem?<br>
Hledej v světě nadhvězdném,<br>
nad hvězdami k nám se kloní.<br>
<br>
Radost je vždy vzpruha nová<br>
v nekonečném vývoji.<br>
Radost, radost žene kola<br>
v obrovitém orloji.<br>
Ze semene vábí květy,<br>
nová slunce z věčných sil,<br>
ve vesmíru hýbá světy,<br>
které hvězdář nespatřil.<br>
<br>
Sbor<br>
Zvesela, jak slunce skvící<br>
letí drahou vytčenou,<br>
spějte, bratři, cestou svou<br>
šťastně jak rek vítězící.<br>
<br>
Ze zrcadla pravdy skvělé<br>
na vědce se usměje,<br>
řídí cestu trpitele<br>
tam, kde vrchol ctnosti je.<br>
Na slunečné hoře víry<br>
uzříš její vlajky vlát,<br>
až se zlomí smrti síly,<br>
v sboru andělském ji stát.<br>
<br>
Sbor<br>
Pro svět lepší, milióny,<br>
čelte hrdě strastem všem!<br>
Tam v tom světě nadhvězdném<br>
s odměnou Bůh k vám se skloní.<br>
 <br>
Bohům nelze splácet stejnou,<br>
krásné je jim roven být.<br>
Ať se stesk a bída vejdou<br>
se šťastnými potěšit!<br>
Dost už hněvu, rozhořčení,<br>
zapomeňme na svou zášť,<br>
lítostí ať sklíčen není<br>
ani sok a škůdce náš.<br>
<br>
Sbor<br>
Škrtněm viny mezi námi!<br>
Usmířen buď celý svět!<br>
Jak my budem soudit teď,<br>
usoudí Bůh nad hvězdami.<br>
<br>
Radost v číších vína tryská,<br>
z hroznů zlatou krví tou<br>
divoch umírněnost získá,<br>
zoufalství ctnost rekovnou –<br>
Bratři, vstaňme z místa svého,<br>
plný pohár koluje,<br>
k nebi pěna stříká z něho:<br>
Dobrý duch ať panuje!<br>
<br>
Sbor<br>
Ten, jejž chválí hvězdy samy,<br>
andělů sbor pěje mu,<br>
číš tu duchu dobrému<br>
nahoře tam nad hvězdami!<br>
<br>
Zůstat pevný i v zlé době,<br>
nevinnosti pomáhat,<br>
vytrvat vždy v daném slově,<br>
neústupně v pravdě stát,<br>
bez bázně se mužně chovat<br>
i před trůnem královským,<br>
zásluhu jen oceňovat,<br>
přítrž učinit všem lžím!<br>
<br>
Sbor<br>
V svatý kruh ten vstupte s námi,<br>
přísahejte nad vínem,<br>
že stát budem v slibu svém,<br>
při soudci tam nad hvězdami!
<br><br>
<li><b>Schiller, Friedrich: Nevěsta mesinská, Vilém Tell, Dimitrij, Poezie</b>, SNKLHU, Praha 1963
</TD></TR></TABLE>
</BODY></HTML>
