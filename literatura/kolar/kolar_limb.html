<HTML><HEAD><TITLE>Jiří Kolář: Limb a jiné básně</TITLE>
<META http-equiv="content-type" content="text/html; charset=utf-8">
<link href="ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Jiří Kolář: Limb a jiné básně<br>
<br>
Večer</b><br>
<br>
V malé řeznické dílně muž.<br>
Nabíjí střívka a žena<br>
Špejluje. Voda v kotli vře,<br>
Žena prozpěvuje. Pára<br>
Se valí na šedivý dvůr<br>
S dětmi, rozparujícími<br>
Mrtvou kočku, muž nabíjí<br>
Střívka (snubní prsten občas<br>
Zableskne), večer se sklání.<br>
Děti šťouchají klacíčky<br>
Do kočky, plničké červů,<br>
Růžových a živých, živých<br>
Nesmírně, večer se sklání,<br>
Růžový a živý; snubní<br>
Prsten občas zableskne tou<br>
Růžovou, žena si zpívá,<br>
(Kroužek na její ruce je<br>
Zvadlý) a vál se vrcholí<br>
Jelítky, růžovými jak<br>
Podvečer v malé řeznické<br>
Dílně s čipernými prsty,<br>
S roztopenými (zableskne<br>
Občas prsten) kamny, s křikem<br>
Páry a těžké, ubité<br>
Touhy masitého hrdla<br>
Se šňůrou falešných perel.<br>
Zlato na ruce je zvadlé.<br>
<br>
<li><strong>Kolář, J.: Křestný list, Ódy a variace, Limb a jiné básně, Sedm kantát, Dny v roce, Roky v dnech</strong>, Odeon, Praha 1992
</TD></TR></TABLE>
</BODY></HTML>
