<HTML><HEAD><TITLE>Josef Kainar: Moje blues</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Josef Kainar: Moje blues</b>
<br><br>
<strong>Blues o černém kožíšku</strong><br>
<br>
Některé holky si myslí<br>
že svět je černý kožíšek No vážně<br>
Některé holky si myslí<br>
Že svět je kožíšek<br>
A pro ně na míru<br>
Kup mi ho Co ti to udělá<br>
Krásně se Krásně se chundelá<br>
----------------------------
<br>
A když pak spolu jdete<br>
Máš celej vesmír<br>
s jednou holkou v něm<br>
A když pak spolu jdete<br>
Z Žebrácké uličky<br>
Až kamsi na Vítěznou<br>
Vržou ti boty<br>
Je to kanonáda<br>
----------------------------
<br>
Pak černej vůz ti jednou odveze<br>
Tu holku co tě měla ráda<br>
----------------------------
<br>
A zase ti ten celej vesmír vezmou<br>
<br>

<strong>Bombardovací blues</strong><br>
<br>
Tak jsem si zpíval za války<br>
<br>
<em><dd>Kdo by tu zpíval blues<dd>
Kdo by tu dělal čestný dluhy<dd>
Zmeškával autobus<dd>
Pro jedno nechával to druhý<dd>
Proč mě bys právě<dd>
Pane<dd>
Proč mě bys právě<dd>
K sobě bral</em><br>
<br>
Tak jsem si zpíval za války<br>
Když z umělýho medu bolely mě zuby<br>
A nota bene ještě ve sklepě<br>
Když jsem se sbíral k Odvaze a Činům<br>
Jako se sbírá Jedna po druhé<br>
Krabička zápalek zbůhdarma vyškrtaných<br>
Tak jsem si zpíval<br>
A ani pánubohu chlup jsem<br>
Neodpustil<br>
(Byl stejně náhražko věj<br>
Pro případ války a mý samomluvy)<br>
A proto když jsem vyměnil<dd>
pár lahví samohonky<br>
Za kus černé kýty z pohřebního koně<br>
Tu kýtu za harfu<br>
A harfu za svůj pláč<br>
Zkrátka když jsem našmátral<dd>
svůj vlastní vypínač<br>
Hle co jsem zpíval<br>
<br>
<em><dd>Nech si mě pod palcem<dd>
Máš dost svých Serafů a Kůrů<dd>
Nech si mě pod palcem<dd>
Dneska se těžko hledí vzhůru<dd>
Co dneska shůry<dd>
Padá<dd>
To není Mana<dd>
Nebeská<dd>
Co dneska z nebe<dd>
Padá<dd>
Za to ti žádnej<dd>
Netleská</em><br>
<br>
Jakživ jsem nebyl v ohni<br>
V tom přímým čestným ohni<br>
Přímé palby:<br>
Kde kulky osobně jmenují<br>
A šrapnely řvou proslovy<br>
Doslovně masově<br>
A vždycky někde za obzorem požár<br>
Snad kvůli kompozici<br>
Jakživ jsem já nebyl v přímým čestným ohni<br>
No ale ve sklepě<br>
To jo Tam si nás připravovali<br>
Že leckdo ještě dodneška má oči<br>
Zazděný<br>
(100 m odtud L S Raum<br>
A ještě mám v něm duši )<br>
Tehda i psi se naučili číst<br>
100 m odtud L S Raum<br>
Tak rostla gramotnost psí lidské<dd>
nenávisti<br>
Nahoře kroužil kroužil<br>
Bílý Svaz Bombardérů Naděje<br>
Svatý svaz bombardérů který<dd>
nevěděl kde je<br>
Takže pak z rozpaků<br>
A z pumovnic<br>
Než rozpaky líp Nic<br>
A já jsem zpíval<br>
<br>
<em><dd>Až přijde Soudnej den<dd>
Jakýpak sbírání mých kostí<dd>
Ortel byl proveden<dd>
Ve jménu Věčné Pitomosti<dd>
Proto mě nechej<dd>
Pane<dd>
Nechej mě raděj<dd>
Dále spát</em><br>
<br>
Tak jsem si zpíval za války
<br><br>
<li><strong>Kainar, Josef: Nikdy nejsem sám</strong>, Práce, Praha 1982
</TD></TR></TABLE>
</BODY></HTML>
