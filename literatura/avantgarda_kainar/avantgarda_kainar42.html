<HTML><HEAD><TITLE> </TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<strong>Josef Kainar: Člověka hořce mám rád<br>
<br>
Královský večer</strong><br>
<br>
Tramvají první<br>
nepřijela.<br>
O to nic,<br>
v tom je ona celá.<br>
<br>
Nejede druhou,<br>
nejsme kalní,<br>
účesy jsou teď<br>
velmi medúzální.<br>
<br>
Nejede třetí,<br>
to se budí úly,<br>
při čtvrté vejde<br>
čarodějka sladká<br>
nožkama svýma<br>
do papežské buly.<br>
<br>
Při páté město<br>
světla zažíhá,<br>
a to pro tvé<br>
autodafé<br>
zaživa.<br>
Bude to krásné!<br>
Noc je blíž a blíž.<br>
Devátá tramvaj<br>
přivezla by myš,<br>
zrozenou v tom<br>
nejlevnějším<br>
sýru.<br>
<br>
Dvanáctá tramvaj<br>
zvoní po vesmíru.<br>
Jede z ní na bílé velbloudici<br>
v čele vezírů a jiných dromedárů<br>
královna ze Sáby<br>
a veze spousty darů.<br>
<br>
Pralinky očí,<br>
řasy jako klece,<br>
úsměvy bílé<br>
jako rýže v mléce.<br>
<br>
Vezírové,<br>
ti jen civí zdáli.<br>
Asfalt a palmy.<br>
<br>
– Dobrý večer,<br>
králi! –<br>
<br><br>

<b>Josef Kainar: Lazar a píseň</b>
<br><br>
<strong>Kocourek</strong>
<br><br>
Kocourku milej, <br>
čerte můj, <br>
já pro tě pláču. <br>
<br>
A přece mlíčko jsem ti nalívala <br>
do talířku pěkně kvítečkovanýho <br>
už zrána, před školou, <br>
abys mi nevyhládl, <br>
než se k tobě vrátím. <br>
<br>
Vpodvečer, to jsme si povídali, <br>
já jsem tě hladila, <br>
a tys byl elektrickej, <br>
a jenom předls, jak ti bylo dobře. <br>
Někdy mi vyprávěls kocouří pohádky. <br>
Tu o myšce, co zlobila svou mámu, <br>
tu o měsíčku, malým čaroději, <br>
co přičaroval kočce zvonek na ocas, <br>
a vykládals mi o dalekým zámku, <br>
kde všecko piští <br>
podle princezny, <br>
a ta si leží na gauči, jí sýr, <br>
a je tak smutná. <br>
<br>
Kocourku černej, <br>
kampak ses mi poděl? <br>
Kdybys mi tlapkou <br>
slůvko naškrábal, <br>
ale ty nic. <br>
Propad ses do zlý noci. <br>
A mně se nechce nic <br>
než stýskat si a brečet. <br>
<br>
Táta se s mámou ustavičně hádá, <br>
přišlo k nám psaní, <br>
modrý, od soudu. <br>
Má kamarádka Jana <br>
už mě zradila. <br>
Strašně se chlubí, půjde na trvalou, <br>
ten druhý tatínek jí dává spoustu peněz. <br>
<br>
To se ví, <br>
knížku o Amundsenovi, <br>
tu mi v té zradě vrátit nemá čas. <br>
<br>
Strašně si přeju stát se Amundsenkou <br>
a odjet na sever svou malou pevnou lodí, <br>
do věčné noci, kde kry praskají, <br>
a chtěla bych si čítat z knížek <br>
při polární záři <br>
a námořníkům ve svátek <br>
upéci medvěda. <br>
Přeju si odjet, obzvlášť na Špicberky. <br>
<br>
Je sice chyba, že tam nejsou myši, <br>
no ale mléka, kondenzovanýho, <br>
na mojí lodi měl bys dost a dost. <br>
A velmi často rybu, <br>
však my dva se známe. <br>
<br>
Prosím tě, vrať se. <br>
Vezmu si tě s sebou. <br>
Co se tě člověk všude nahledá! <br>
Kocourku drahý! <br>
Čerte škaredá! 
<br><br>

<strong>Pes</strong><br>
<br>
Takový pes když vyjde za město,<br>
celej se vyjeví.<br>
No taky panebože!<br>
Ty modrý nebesa, jeden se nedoštěká,<br>
a jenom jemně,<br>
řídce zadrátovaný,<br>
a holý hlíny, že ji nevyhrabeš,<br>
kdybys měl pracek vosumdesát vosum,<br>
a nejvýš předvčírem tu trajdal starý králík,<br>
tak stařičký, že ohrnoval nos<br>
nad celým světem<br>
včetně potkanů.<br>
<br>
Tu nejsou vozidla a jiný tichý stvůry,<br>
co nekoušou,<br>
jen drtějí a sviští,<br>
tu nejsou lesy nohavic a lýtek,<br>
co pochodují jako v Šekspírovi<br>
v ty scéně, kdy se Makbet jenom diví.<br>
<br>
Takový městský pes když vyjde za město,<br>
zešílí vlastně, celej, s chlupama.<br>
A po celý pak další jeho žití,<br>
když ho poškrábete trochu za ušima<br>
a když mu hodíte pár uňahňaných slov,<br>
abyste našli voddanost<br>
v těch smaragdových zracích, –<br>
co, vy si ještě myslíte,<br>
že máte doma psa?<br>
<br>

<strong>Budete zlá</strong>
<BR>
<BR>Esli se vám vrátí,
<BR>jako mně se vrátil,
<BR>po roce, po dvou,
<BR>tichej, naměkko,
<BR>s očima jak černý díry do zdi,
<BR>knoflíky zutrhaný – 
<BR>bodejť, to se zná,
<BR>když cloumá vášeň,
<BR>kdo by myslel na nit – 
<BR>když se vám vrátí,
<BR>jako mně se vrátil
<BR>od sirky vyhořelej,
<BR>duši zmačkanou,
<BR>jako ty dopisy na špatnou adresu – 
<BR>tady je marný malovat si něco.
<BR>
<BR>To není zvednout vázičku,
<BR>otřít prach z piána
<BR>a znovu postavit.
<BR>Co bylo, to se nenavrátí,
<BR>nikdá.
<br>
<BR>A kdybyste i miliónkrát chtěli,
<BR>on vědět nebude,
<BR>jak stoupnout na kterou,
<BR>a vy budete zlá.
<BR>
<BR>A vodovod vám bude v bytě kapat
<BR>a každý dobrý slovo ubije,
<BR>a kytky v oknech, nač?
<BR>Už ani slzama je nezalijete,
<BR>a dyž, tož zajdou, chuděrky,
<BR>to na tu hořkou sůl.
<BR>
<BR>Né, už se netěšte.
<BR>I dyby se vám vrátil,
<BR>budete zlá, to musí být,
<BR>a to je svatý,
<BR>černý vaše ámen.
<BR><br>

<strong>Tácek v prstech</strong>
<BR>
<BR>Někteří lidi moc to uměj s dětma.
<BR>Ty haranti se jenom na ně třesou,
<BR>a strejčku sem, a strejčku tam,
<BR>a von nic nedělá,
<BR>cukroví nedá, von je nepoplácá,
<BR>von si je shání ze sebe jak mouchy,
<BR>a přec je pro ně
<BR>svatej Holahej.
<BR>
<BR>To mě se děcka, řekl bych, až bojej.
<BR>
<BR>Ve čtvrtek večer dlívám v Páráčků,
<BR>přemejšlím vo tom, tácek v prstech točím,
<BR>a pořád dokola.
<BR>Já přece nejsem dědek huňatá,
<BR>já nemám voči
<BR>jako černý špunty
<BR>od flašky s jedem,
<BR>nejsem krkavec,
<BR>a esli sem chtěl dvakrát koho zabít,
<BR>tož vy byste se nezvládli,
<BR>já ano.
<BR>Ale si myslím, jak ten tácek točím,
<BR>že příčina je mimo mě a jiná.
<BR>Já pro lidstvo sem votevřený okno
<BR>a do srdce mi sáhne,
<BR>kdo jen chce.
<BR>
<BR>A jeden z takovejch, já řeknu, co si myslím,
<BR>v srdci mi něco nadosmrti zkazil,
<BR>něco z něj vzal,
<BR>tož se mě děcka bojej.
<BR>Kdybych měl já to sebemenší zdání,
<BR>kerej to byl, a možná taky kerá,
<BR>potřetí bych se 
<BR>asi dobře nezvlád.
<BR>
<BR>Největší štěstí, to je dycky to,
<BR>za kerý nemůžeš.
<BR>A neštěstí,
<BR>kerý sis nezavinil.
<BR>
<BR>
<li><strong>Kainar, Josef: Vybrané spisy 3</strong>, Československý spisovatel, Praha 1990
</TD></TR></TABLE>
</BODY></HTML>
