<HTML><HEAD><TITLE>Josef Kainar: Veliká láska</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Josef Kainar: Veliká láska</b>
<br><br>
<strong>Schůze před průvodem</strong><br>
<br>
Soudruzi, zahajuji <dd><dd>tuto dnešní báseň.<br>
Já ze své čestné <dd><dd>funkce literáta<br>
vítám k nám slunce <dd><dd>z rozdělovny zlata,<br>
i s jeho paprsky, <dd><dd>s našimi devizkami,<br>
vítám zde včely <dd><dd>provádějící sběr,<br>
vítám dál strom, <dd><dd>co ze všech atmosfér<br>
žene svou mízu <dd><dd>do výroby květů.<br>
Vítám i pupen, <dd><dd>který se má k světu,<br>
vítám podléšky <dd><dd>i s konvalinkami,<br>
vítám zasloužilé <dd><dd>pěvce skřivany,<br>
vítám celé jaro, <dd><dd>jež se dostavilo<br>
do této básně. <dd><dd>Máji, práci čest!<br>
Soudruzi, <dd><dd>to jaro letošní <dd><dd><dd><dd>je naše.<br>
Je naše z gruntu, <dd><dd>z hloubi od kořenů<br>
až k nebi, na němž <dd><dd>dýmy továren<br>
kreslí stoupající<dd><dd>křivku výkonnosti.<br>
Je tolik naše,<dd><dd>že už možná zítra<br>
(to zítra –– na nás<dd><dd>závisí)<br>
řekne v parku matka<dd><dd>děcku, které pláče:<br>
– Na, tu máš hrom,<dd><dd>a zahřmi si, –<br>
je naše tak,<dd><dd>že za rok, za dva roky<br>
odemknem ráno<dd><dd>srdce jako dům,<br>
a už je nezavřeme. <dd><dd>Kdo si zavzpomíná<br>
na sebe z včerejška,<dd><dd>na toho dýchne plíseň<br>
jakýchsi omylů, <dd><dd>nu, zkrátka – muzeum. –<br>

Abych však neodbíhal
<dd><dd>příliš od tématu,<br>
mohlo by se mi
<dd><dd>připálit:<br>
My jsme své jaro
<dd><dd>neukradli, milí.<br>
Neschoval nám je milý bůh<br>
pod pultem, v krámku
<dd><dd>s přírodními jevy.<br>
Každá stopka svobodného vzduchu,<br>
každý gram zahledění
<dd><dd>na jehnědy,<br>
každý bonbón polibku,<br>
<dd><dd>a co já vím co ještě,<br>
tož třeba každý mráček – balíček,<br>
a každá nit, co tvoří<br>
<dd><dd>textil deště,<br>
všechno je splaceno,<br>
<dd><dd>kdo jinak mluví, lžou,<br>
všechno je splaceno
<dd><dd>s válečnou přirážkou.<br>
Kdo platil? Ostravští
<dd><dd>slevači nadějí,<br>
v závodě – horký kov,
<dd><dd>a doma – chladná bída,<br>
platili mostečtí, smrt
<dd><dd>exekvovala je;<br>
platili domkáři,
<dd><dd>ti čekatýlci ráje,<br>
tož ráje farářského:
<dd><dd>umřeš, dočkáš se –<br>
platili v úřadech
<dd><dd>ti uskřípnutí, malí,<br>
kterým plat místo záplaty
<dd><dd>na lokte přišívali,<br>
platily vesnice
<dd><dd>jako když bičem mrská –<br>
tím bičem mrskával
<dd><dd>pan Mastný z Bodrého –<br>
platila města,
<dd><dd>ztichlá hrůzou krize,<br>
člověk člověku vlkem byl,
<dd><dd>vlk dávil pro peníze –<br>
eh, darmo vzpomínat.
<dd><dd>Dodneška ještě zlobí<br>
ta jehla žalu,
<dd><dd>spolknutá<br>
při šití lepších dnů.<br>
Své jaro máme splaceno. –
<dd><dd>Spočtěte hroby!<br>

Uprostřed věků <dd><dd>socialismus.<br>
Uprostřed jara <dd><dd>máj.<br>
V máji už kvetou <dd><dd>zahrady a luka<br>
a v máji kvetou <dd><dd>naše tábory.<br>
Londýnská kukačka <dd><dd>z daleka, marně kuká.<br>
Tož, u nás nesnese. <dd><dd>Tož, mluví hladcí páni,<br>
do éteru <dd><dd>jak po lese.<br>
U nás zní jiná řeč, <dd><dd>řeč lidu zpátky k lidu!

<br><br>– – –<br><br>

Až dozní dnes, <dd><dd>až horké dlaně zchladnou,<br>
pak poslechněte: <dd><dd>někdo tleská dál!<br>
To rudý prapor <dd><dd>tleskat nepřestal.<br>
Ať jeho plátno, <dd><dd>vzácnou krví prané,<br>
nikdy už tleskat <dd><dd>nepřestane!<br>
Soudruzi,<dd><dd>je těsně před průvodem.<br>
A nová stránka dějin<dd><dd>začíná.<br>
Proto já ukončuji<dd><dd>naši dnešní báseň.<br>
<br>
<br>
<strong>Josef Kainar: Český sen</strong><br>
<br>
<strong>Dítě zítřka</strong><br>
<br>
Školáče, malé školáče<br>
otvírá atlas,<br>
větší než je samo.<br>
Malinkým prstem<br>
v mapě zaloví.<br>
Jak je tu všechno<br>
krásně zmalováno!<br>
<br>
Nížiny zelenou,<br>
jak mladá jarní pšenka,<br>
hory jsou hnědavé,<br>
že jsou tam hříbata,<br>
a tahle žilka<br>
modravá a tenká?<br>
V řekách přec bývá<br>
modrá voda, ne?<br>
<br>
My už jsme v mapách<br>
skoro jako doma.<br>
My už se v mapách<br>
nějak vyznáme!<br>
<br>
Některá hora<br>
nosí zimní čapku.<br>
A to je ledovec.<br>
Tam jednou vylézti,<br>
<br>
poslal bych domů<br>
lístek na památku:<br>
mamince pro úlek,<br>
a Pavle pro štěstí.<br>
Zde šplouchá oceán.<br>
Až po samý kraj mapy.<br>
Tam kapitáni stojí na můstku<br>
a z dýmky pukají,<br>
když tajfuny je trápí.<br>
Tuhle jsou ostrovy!<br>
A tady fjord,<br>
a mys,<br>
a průplav uzounký!<br>
A zase pevnina!<br>
<br>
Tož dohromady je to<br>
koule jediná.<br>
Co ta se navrtí!<br>
Co ta se naotáčí!<br>
<br>
A měst je na ní,<br>
lidských měst,<br>
jak máku na koláči...<br>
Prstík je sbírá, vybírá<br>
v tom horkém dětském snění.<br>
 <br>
Maličký, počkej! Což je tvůj ten svět?<br>
A podiví se školáče.<br>
– A není? –<br>
<br>
<strong>Taková láska</strong><br>
<br>
Starý pán kupuje kytičku.<br>
Dlouho a dlouho ji vybírá,<br>
aby se kytička líbila<br>
stařičké paní.<br>
<br>
Dlouho a dlouho,<br>
závěj let,<br>
ctí se a znají se<br>
nazpaměť.<br>
<br>
Když jeden v křesle zadřímá,<br>
druhý též klímat začíná,<br>
taková je to láska.<br>
<br>
Starý pán, jestřábek šedivý,<br>
poctivě kroužil a bojoval.<br>
Mýlil se, mýlil, ale přece<br>
nelétal příliš opodál.<br>
<br>
Když letěl jestřáb, letěl s ním<br>
přes širá pole<br>
malý stín.<br>
<br>
Co viděl jestřáb ze své výše,<br>
tím na zemi<br>
stín prošel tiše.<br>
<br>
Zkusili, zhlédli, procítili.<br>
On shora, ona na zemi.<br>
Vyvedli k slunci jestřábky,<br>
tři odvážné a krásné syny.<br>
<br>
Nevrátili se<br>
z Osvětimi.<br>
<br>
Vzduch je dnes ostrý.<br>
Ale oni<br>
cítí v něm pravdu synů kvést.<br>
Jim oběma<br>
vzduch v bouři voní.<br>
<br>
Starý pán kupuje kytičku.<br>
Dlouho a dlouho ji vybírá,<br>
aby se kytička líbila<br>
stařence, sněžence.<br>
<br>
<li><strong>Kainar, Josef: Vybrané spisy 2</strong>, Československý spisovatel, Praha 1989
</TD></TR></TABLE>
</BODY></HTML>
