<HTML><HEAD><TITLE>Z devadesáti pěti tezí Martina Luthera</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Z devadesáti pěti tezí Martina Luthera</b>
<br><br>
1. Když náš Pán a mistr Ježíš Kristus řekl: Čiňte pokání, chtěl, aby celý život věřících byl pokáním.<br>
2. Tomuto výroku nelze rozumět ve smyslu pokání svátostného, to jest zpovědi a dostiučinění, udílených kněžími.<br>
6. Papež nemůže odpouštět žádnou vinu jinak, než že prohlásí, že ji odpustil Bůh, leč by se jednalo o případy jemu vyhrazené. Kdo v takovém případě pohrdá jeho mocí, zůstává vinným. <br>
11. Přeměna kanonického trestu v trest očistcový je koukol, zasetý jistě v době, kdy biskupové spali.<br>
18. Nelze, zdá se, dokázat rozumem ani Písmy, že duše v očistci nemají možnost zásluh nebo růstu v lásce.<br>
19. Není prokázáno, že všecky duše v očistci mají plnou jistotu své blaženosti, i když my o tom máme jistotu úplnou.<br>
21. Hlasatelé odpustků bloudí, tvrdí-li, že papežské odpustky osvobozují a zachraňují člověka od všech .trestů.<br>
25. Takovou moc, jakou má obecně papež nad očistcem, má každý biskup ve své diecézi a každý farář ve své farnosti.<br>
28. Je jisté, že jakmile zazní peníz v pokladnici, vzrůstá lakota a žádostivost, ale přímluvná modlitba církve je závislá pouze na svobodné vůli boží. <br>
41. Je třeba opatrně hlásat apoštolské papežské odpustky, aby se lid falešně nedomýšlel, že mají přednost před ostatními dobrými skutky lásky. <br>
43. Křesťany je třeba učit tomu, že ten, kdo dává chudému a pomáhá potřebnému, činí lépe, než kdyby kupoval odpustky.<br>
47. Je zapotřebí učit křesťany, že papež potřebuje mnohem více modlitby než peníze. Jestliže tedy udílí odpustky, žádá tím spíš horlivé modlitby než peníze.<br>
49. I tomu je třeba křesťany učit, že nákup odpustků je věc dobrovolná, nikoli přikázaná.<br>
50. Stejně tak je namístě křesťany učit, že kdyby papež věděl o vyděračství kazatelů odpustků, raději by připustil, aby se bazilika sv. Petra rozpadla v prach, než by ji budoval z kůže, masa a kostí svých ovcí.<br>
53. Ti, kteří kvůli hlásání odpustků zcela umlčují v ostatních kostelích kázání božího slova, jsou nepřátelé Krista i papeže.<br>
54. Věnuje-li se v témž kázání stejný, nebo delší čas hlásání odpustků než zvěstování slova, děje se božímu slovu křivda.<br>
56. Poklady církve, z nichž papež odpustky udílí, křesťanský lid nezná a nemá o nich jasnou představu.<br>
57. Těmito poklady jistě nejsou časné statky. Vždyť hlasatelé odpustků jimi s lehkým srdcem nikoho ne-obdarují, ale naopak je shromažďují.<br>
62. Pravý poklad církve je svatosvaté evangelium slávy a milosti boží.<br>
63. Tento poklad je přirozeně ve veliké nenávisti, neboť pro něj se první stávají nejposlednějšími.<br>
64. Zato poklad odpustků je velmi oblíbený, neboť z nejposlednějších dělá první.<br>
77. Tvrdit, že kdyby byl svatý Petr dnes papežem, nemohl by udílet větší milosti, je rouháním proti svatému Petru i papeži.<br>
81. Neopatrné kázání odpustků znesnadňuje i moudrým mužům obranu vážnosti papežství proti pomluvám a zejména proti kritickým otázkám laiků. <br>
90. Chtít potlačit kritické soudy laiků pouhým násilím a nevyvrátit je dobrými důvody, znamená vystavit církev i papeže posměchu nepřátel a učinit křesťany nešťastnými.<br>
94. Je třeba vybízet křesťany, aby následovali svou hlavu – Krista strázněmi, smrtí i peklem.<br>
95. A tak raději mnohou strázní vcházeli do nebe, nežli spoléhali na falešný smír.<br><br>
<i>31. října 1517</i>
<br><br>
<li><b>Slovem obnovená</b>, Čtení o reformaci, Kalich, Praha 1977
</TD></TR></TABLE>
</BODY></HTML>
