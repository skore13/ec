<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<title>Elektronická učebnice literatury</title>
<META http-equiv="content-type" content="text/html; charset=utf-8">
<link href="literatura.css" rel="StyleSheet" type="text/css" title="formal">
</head>

<BODY TOPMARGIN="5" LEFTMARGIN="0" bgcolor="white">
<center><table width="750"><tr><td>

<table width="750" cols="5" cellpadding="0" cellspacing="0"><tr>
<td valign="top"><a href="http://www.eucebnice.cz"><img src="obrazky/logo.gif" border=0 alt="on-line"></a></td>
<td width="2"></td>
<td valign="top"><a href="http://www.volny.cz/abeceda.kurzy" target="_blank"><img src="obrazky/reklama.gif" border=0 alt="Nyní také dálkově !"></a></td>
<td width="2"></td>
<td valign="top"><a href="http://www.ceskaliteratura.cz" target="_blank"><img src="cllogo.gif" border=0 alt="on-line"></a></td>
</tr>
</table>

<table width="750" cols="3" cellspacing="0"><tr>
<td bgcolor="silver" align="left"><b>&nbsp;<a href="index.html" title="obsah">Literatura</a> &gt; <a href="starovek_uvod.html" title="úvod">Starověk</a> &gt; Orientální divadlo</b></td>
<td bgcolor="silver"></td>
<td align="right" bgcolor="silver" width="10">&nbsp;&copy;&nbsp;<a href="autor.html" title="informace o autorovi této kapitoly">Radek&nbsp;Sárközi</a>&nbsp;</td>
</tr></table>
<br>
<table width="750" cols="3" border="0" cellpadding="5" cellspacing="0" background="starovekp.gif"><tr>

<td width="190" valign="top">
<a href="divadlo_orient/divadlo_kabuki.jpg" target="_blank"><img src="divadlo_orient/divadlo_kabuki_n.jpg" alt="zvětšit" border="0"></a>
<br><br>
Herec japonského divadla kabuki
</td>
<td width="*" bgcolor="silver" valign="top">
<h2>ORIENTÁLNÍ DIVADLO</h2>
Ve starověkém Řecku se divadlo zrodilo z náboženských oslav. Podobný původ mělo také <strong>orientální divadlo</strong>. Jako první náměty posloužily oblíbené <strong>mytologické příběhy</strong>, které každý divák dobře znal. To umožnilo tvůrcům orientálního divadla potlačit jeho obsahovou složku a soustředit se na formu, která si udržela svou nezaměnitelnou podobu až do dnešních časů. Orientální divadlo neprošlo tak bouřlivým vývojem jako divadlo evropské a řada odlišností z něj dělá pro Evropana nesrozumitelnou, ale zároveň exotickou podívanou. Základem orientálního divadla není civilní herectví, které jakoby napodobuje skutečnost. Herci zde naopak tančí a zpívají, někdy i vrhají přemety. Líčení i kostýmy září všemi barvami. Každý pohyb, každé gesto má přesný symbolický význam, kterému může porozumět pouze znalec. Snad by se dalo orientální divadlo přirovnat k&nbsp;cirkusovým vystoupením, ale to bychom  herce i dramatiky pravděpodobně urazili.
</td>
<td width="190" bgcolor="white" valign="top">
<h5>Egypt a Mezopotámie</h5>
Ve starověku měly k divadlu nejblíže náboženské slavnosti. V&nbsp;<strong>Mezopotámii</strong> byly vynášeny sochy bohů z jejich chrámů a předváděly se mýty o sestupu bohyně <strong>Inanny</strong> do podsvětí nebo zmrtvýchvstání <strong>Dumuziho</strong> a <strong>Marduka</strong>. Formu dialogu má skladba <a href="../ceska_literatura/translat/otrok.htm" target="_blank" title="celý text"><strong>Otrok a jeho pán</strong></a>. V&nbsp;<strong>Egyptě</strong> doprovázel nástup nového faraona obřad, který vycházel z&nbsp;mýtu o <b>Usírovi</b> (řecky Osiris). Dochoval se text skladby <b>Nářek Ésety a Nebthety nad Usírem</b> doplněný scénickými poznámkami. 
</td></tr>

<tr><td width="190" valign="top">
<h5>Indie</h5>
Nejstarší indický dramatik, jehož díla známe, žil v 1. stol. n.l.
Indové byli velice důslední a veškeré znalosti zahrnovali do svých učebnic (šáster). Nejstarší učebnice divadelního umění se jmenuje <b>Nátjašástra</b> a podává nám ideální obraz indického divadla, který ovšem nebyl dramatiky vždy respektován. Základem her byl známý mytologický námět. Nehodnotila se novost zápletek, ale originalita zpracování. V&nbsp;divadelních hrách vystupovaly typické postavy jako <b>nájaka</b> (vždy kladný hlavní hrdina), <b>vidúšaka</b> (popleta) nebo <b>šakára</b> (šišlal), které mluvily daným nářečím (v každé hře se tedy kromě sanskrtu používala celá řada dalších jazyků). Herci měli v Indii velmi nízké společenské postavení. Podle teorie takzvané <b>rasy</b> (šťávy) bylo cílem představení dosáhnout konkrétního citového účinku na diváka (láska, veselost, smutek, hněv, statečnost, bázeň, odpor a údiv). Nejoblíbenější byla rasa milostná (láska) a hrdinská (statečnost). 
<br><br>
<img src="divadlo_orient/divadlo_kathakali.jpg" alt="Kathakali" border="0">
<br><br>
Kostým pro tanec kathakali
<br><br>
<li>Jak na tebe působí ukázky z&nbsp;indických her? V čem se liší od evropského divadla?
</td>
<td width="340" bgcolor="silver" valign="top">
<h4>Šúdraka: Hliněný vozíček</h4>
Šúdraka převzal námět po starším dramatikovi Bhásovi, který hru nestihl dokončit. Tato divadelní hra je v mnohém netypická. Obsahuje řadu odboček od hlavního děje, a dokonce i motiv státního převratu. V <strong>Hliněném vozíčku</strong> vystupují příslušníci nejnižších kast – hlavními postavami jsou milenci <b>Čárudatta</b> (zchudlý kupec) a <b>Vasantaséná</b> (nevěstka), o kterou usiluje zlý švagr krále. Ten se pokusí Vasantasénu zabít a následně obviní Čárudattu, že jí ukradl šperky a pak se jí zbavil. Čárudatta je odsouzen k&nbsp;trestu smrti, ale v&nbsp;poslední chvíli přijíždí Vasantaséná a vše se vysvětlí.
<br><br>
<IFRAME src="divadlo_orient/divadlo_sudraka.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>
<br><br>
<li>Co ses z této ukázky dozvěděl/a o indické společnosti?
<li>Proč se hra jmenuje Hliněný vozíček?

<h4>Kálidása: Ztracený prsten</h4>
<b>Šakuntala</b> je krásná dívka, kterou vychovává poustevník. Při lovu ji spatří král <b>Dušjanta</b>, rázem se do ní zamiluje a ožení se s ní. Před odjezdem Šakuntale daruje prsten se svým jménem a slíbí, že pro ni brzy pošle svou družinu. Díky kletbě ale král na svou milou zapomene. Vzpomněl by si na ni jedině v tom případě, kdyby spatřil něco, co jí sám daroval. Šakuntala však upustí prsten do řeky. V břiše jedné z ryb ho objeví rybář a prsten se dostane až ke králi. Ten ale Šakuntalu nemůže nikde najít, protože si ji mezitím odnesla její matka – nebeská víla. Dušjanta se trápí, ale nakonec se s Šakuntalou šťastně shledá. Bohové mu ji vydali, protože jim pomohl při válce s&nbsp;démony.
<br><br>
<IFRAME src="divadlo_orient/divadlo_kalidasa.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>
</td>
<td width="190" bgcolor="white" valign="top">
<h5>Šúdraka (3. nebo 4. stol. n.l.)</h5>
Jméno <strong>Šúdraka</strong> napovídá, že se původně jednalo o příslušníka nejnižší kasty – šúdru. Je ovšem možné, že se nakonec stal králem, stejně jako pastýř Árjaka, který svrhl panovníka v&nbsp;jeho hře <strong>Hliněný vozíček</strong>.
<br><br>
<a href="divadlo_orient/divadlo_liceni.jpg" target="_blank"><img src="divadlo_orient/divadlo_liceni_n.jpg" alt="zvětšit" border="0"></a>
<br><br>
Nalíčený herec indického divadla

<h5>Kálidása (4. nebo 5. stol. n.l.)</h5>
<strong>Kálidása</strong> (toto jméno můžeme přeložit jako Otrok bohyně Kálí) byl autorem několika dramat, eposů i básní – <strong>Oblak poslem lásky</strong>. Jeho hru Poznávací znamení Šakuntalino přeložil do češtiny František Hrubín pod názvem <strong>Ztracený prsten</strong>. 
<br><br>
<a href="divadlo_orient/divadlo_kalidasa_v.jpg" target="_blank"><img src="divadlo_orient/divadlo_kalidasa.jpg" alt="zvětšit" border="0"></a>
<br><br>
Dušjanta a Šakuntala
</td></tr>

<tr><td width="190" valign="top">
<h5>Čína</h5>
V Číně se začalo formovat profesionální divadlo za vlády dynastie Čou (1027-256 př.n.l.). Čínské divadlo je syntetické a zahrnuje akrobacii, pantomimu, zpěv, hudbu i tanec. Ve 14. stol. vznikly dvě základní dramatické formy. <strong>Ca-ťü</strong> (severní drama) bylo relativně strohé (zpívat mohla pouze hlavní postava). Věnoval se mu např. Kuan Chan-čching. <strong>Nan-si</strong> (jižní drama) vynikalo epičností, výpravností a délkou. Zpívat směly všechny důležité postavy. Na jižní drama navázalo v 16. stol. vzdělanecké divadlo <strong>kchun-čchü (čchuan-čchi)</strong>. Šlo o rozsáhlé epické hry, ve kterých se mísily veršované, zpívané a prozaické pasáže. Každé dějství mělo svůj název a končilo čtyřverším, které shrnovalo jeho obsah. Tato dramata byla velmi náročná, protože obsahovala řadu citací a narážek na klasická literární díla. Psát je mohli pouze největší učenci a byla určena vzdělaným divákům. Ženské úlohy hráli muži. Od 19. stol. jeho postupy dovedly k&nbsp;dokonalosti tzv. <strong>hry z&nbsp;hlavního města</strong> známější pod označením <b>pekingská opera</b>. 
<br><br><br>
<a href="divadlo_orient/divadlo_kvety.jpg" target="_blank"><img src="divadlo_orient/divadlo_kvety_n.jpg" alt="zvětšit" border="0"></a>
<br><br>
Ma Juan: Kvetoucí meruňka
</td>
<td width="340" bgcolor="silver" valign="top">
<h4>Kchung Šang-žen: Vějíř s broskvovými květy</h4>
Rozsáhlé drama ve stylu čchuan-čchi <strong>Vějíř s&nbsp;broskvovými květy</strong> vypráví o lásce mezi kurtizánou <strong>Voničkou</strong> a vzdělaným mladíkem <strong>Chou Fang-jüem</strong>. Děj se odehrává v letech 1643 až 1684, kdy se čínská říše ocitla v krizi a dynastii Ming po vleklých bojích vystřídala Mandžuská dynastie. <strong>Vějíř je symbolem věčné lásky obou milenců.</strong> Při zásnubách na něj Chou Fang-jü napíše podle zvyku milostnou báseň. „Křivolaké uličky se vinou mezi domky bujně červenými. / Nápadníci v houfech sjíždějí se za kráskami svými. / Žádná z magnólií, které na břehu zelených říček zavoní, / se nevyrovná mé rozkvetlé švestce a broskvoni.“ Milence ale vzápětí rozdělí válka. Chou Fang-jü se stává vojákem a ocitne se ve vězení. Vonička se živí jako nevěstka. Kapky její krve, které skápnou na vějíř, přemaluje malíř na květy a doplní je o větvičky a lístky broskvoně. Nádherný vějíř posílá Vonička svému milému místo milostného dopisu. Po mnoha peripetiích se oba milenci krátce setkávají v Červánkových horách, ale každý vstupuje do jiného kláštera, protože doba válečného chaosu lásce nepřeje.
<br><br>
<IFRAME src="divadlo_orient/divadlo_cina.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>
<br><br>
<a href="divadlo_orient/divadlo_vejir.jpg" target="_blank"><img src="divadlo_orient/divadlo_vejir_n.jpg" alt="zvětšit" border="0"></a>
<br><br>
Chen Hungshou: Podzimní stromy u řeky (malba na vějíři)    
</td>
<td width="190" bgcolor="white" valign="top">
<h5>Kchung Šan-žen (1648-1718)</h5>
<a href="divadlo_orient/divadlo_opera_v.jpg" target="_blank"><img src="divadlo_orient/divadlo_opera.jpg" alt="zvětšit" border="0"></a>
<br><br>
Scéna z pekingské opery
<br><br>
<a href="divadlo_orient/divadlo_strom.jpg" target="_blank"><img src="divadlo_orient/divadlo_strom_n.jpg" alt="zvětšit" border="0"></a>
<br><br>
Rozkvetlý strom
<br><br>
<li>Převyprávěj děj ukázky.
<li>Jak se ti líbí veršované pasáže?
<br><br>
<a href="divadlo_orient/divadlo_opera2.jpg" target="_blank"><img src="divadlo_orient/divadlo_opera2_n.jpg" alt="zvětšit" border="0"></a>
<br><br>
Maska z pekingské opery
</td></tr>

<tr><td width="190" valign="top">
<h5>Japonsko</h5>
Japonské divadlo bylo velmi ovlivněno čínským. V jeho počátcích stojí tradiční představení v&nbsp;maskách jako <strong>kagura</strong> (obřadní tanec), <strong>gigaku</strong> (buddhistická pantomima), <strong>bugaku</strong> (dvorský tanec), <strong>dengaku</strong> (lidové zábavy) nebo <strong>sarugaku</strong> (lidové divadlo).<br> 
Ve&nbsp;14. stol. se z&nbsp;těchto forem vyvinulo profesionální dvorské divadlo <strong>nó</strong> (tj. umění), pro nějž je typické snoubení herectví, tance i hudby, využívání speciálních obličejových masek a silná stylizace. Hry se odehrávají před malbou staré borovice a pojednávají o setkání trýzněné duše (šite) s náhodným kolemjdoucím. Ustálené byly i náměty, které čerpaly látku ve známých příbězích o bozích, válečnících, ženách, nepříčetných a pomstě. Cílem představení bylo vyvolat „pocit přesahující slova“, tzv. <strong>júgen</strong>. Většinou se hrály čtyři různé kusy za sebou, přičemž tato vážná představení odlehčovaly improvizované komické mezihry zvané <strong>kjógen</strong>. V městském prostředí vzniklo loutkové divadlo <b>džóruri (bunraku)</b>, které bylo určeno dospělým divákům. Kromě vodičů loutek zde vystupoval pouze jeden vypravěč, který zároveň mluvil za všechny postavy. V&nbsp;16. stol. vzniklo měšťanské divadlo <b>kabuki</b> (tj.&nbsp;výstřední). Jeho náměty byly velmi pestré (historie, tragické příběhy, láska...). Tradiční masky nahradilo pestré líčení. Efektní byly i kostýmy. Původně hráli ženské postavy muži a mužské postavy ženy. V&nbsp;17.&nbsp;stol. ale museli převzít všechny role mužští herci, protože šógun nejprve zakázal vystupování žen a vzápětí i mladých chlapců, kteří je měli nahradit. Sláva herců kabuki byla obrovská, o&nbsp;čemž svědčí výše jejich příjmů i řada dřevořezů ukijo-e, které je zachycují. V Japonsku existoval omezený počet hereckých rodů, jejichž příslušníci se mohli divadlu věnovat. Ostatní adepti hereckého umění museli být v&nbsp;útlém věku adoptováni.
<br><br>
<a href="divadlo_orient/divadlo_no2.jpg" target="_blank"><img src="divadlo_orient/divadlo_no2_n.jpg" alt="zvětšit" border="0"></a>
<br><br>
Scéna z divadla nó
<br><br><br><br><br><br><br><br><br><br><br>

<h5>Další oblasti</h5>
V <b>Indonésii</b> vzniklo velmi zajímavé stínové divadlo <b>wayang</b>, které se hrálo s&nbsp;plochými loutkami. V&nbsp;<b>Tibetu</b> se při svátcích žontön (velké jogurtové slavnosti) předvádí divadlo <b>lhamo</b>. Ve <strong>Vietnamu</strong> vynalezli <strong>vodní</strong> divadlo a v&nbsp;<strong>arabském světě</strong> divadlo <strong>kobercové</strong>.
</td>
<td width="340" bgcolor="silver" valign="top">
<h4>Zeami Motokijo: Vítr v piniích</h4>
Klasická hra divadla nó <strong>Vítr v piniích</strong> pojednává o&nbsp;potulném <strong>mnichovi</strong>, jenž se zastavil u krásné borovice, aby se pomodlil za sestry <strong>Macukaze</strong> (Vítr v piniích) a <strong>Murasame</strong> (Náhlý déšť), které zde byly pohřbeny. V noci se mu zjeví jejich duše a vypravují mnichovi svůj příběh o&nbsp;nešťastné lásce k Jukihirovi.
<br><br>
<IFRAME src="divadlo_orient/divadlo_no.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>
<br><br>
<strong>Zeami</strong> (1363-1444) byl synem Kan’amiho, který roku 1374 vytvořil divadlo nó. Je považován za největšího japonského dramatika.  Byl rovněž hercem a divadelním teoretikem (Kniha o tradici květu, Zrcadlo květu).

<h4>Čikamacu Monzaemon: Společná smrt v&nbsp;síti nebes na Amidžmě</h4>
Loutková hra divadla džóruri (bunraku) <strong>Společná smrt v&nbsp;síti nebes na Amidžmě</strong> se odehrává v Ósace a byla inspirována skutečnou událostí. Papírník <strong>Džihei</strong> se zamiloval do kurtizány <strong>Koharu</strong>, která mu slíbila lásku až za hrob. Papírníkova manželka <strong>Osan</strong> ale Koharu požádala, aby nerozbíjela jejich rodinu a vzdala se lásky k jejímu manželovi. Koharu souhlasí a Džiheie odvrhne. Nešťastný milenec se zase zřekne Koharu, která se připravuje na smrt, protože se o ni ucházejí další nápadníci. Nemůže porušit slib, který dala Džiheiovi, ani slib, který dala jeho manželce. Osan svého činu zalituje, vše říká manželovi, a&nbsp;dokonce mu dává peníze na vykoupení Koharu. Rozzlobený otec odvleče Osan z Džiheiova domu. Džihei Koharu vykoupí z nevěstince a oba milenci volí dobrovolnou smrt, protože nemohou dodržet své závazky.
<br><br>
<IFRAME src="divadlo_orient/divadlo_bunraku.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>

<h4>Curuja Nanboku IV.: Podivný příběh z Jocuji</h4>
Výpravná hororová hra ve stylu divadla kabuki <strong>Podivný příběh z Jocuji</strong> sestává z 5 částí, první a poslední dějství se ale většinou nehrálo. Spletitý děj vypráví o osudech dvou sester a jejich manželů. Manžel Oiwy <strong>Iemon</strong> zavraždí jejího otce, který chce, aby se s ní rozvedl. O&nbsp;Iemona se uchází sousedova vnučka <strong>Oume</strong>. Sousedé pošlou <strong>Oiwě</strong> místo léku jed. Iemon nechá Oiwu přibít vedle svého sluhy na desku dveří a hodí je do řeky, jak se to dělá přistiženým cizoložníkům. Při svatební noci ale Iemon spatří místo Oume svou mrtvou ženu a ze strachu jí usekne hlavu... Iemonovi se mstí duch Oiwy doprovázený krysami. Zakousne jeho matku, dožene k sebevraždě jeho otce a nakonec se krysy sesypou i na Iemona. Manžel Oiwiny sestry Osode <strong>Jomošiči</strong> si vymění šaty se svým přítelem, aby mohl v přestrojení splnit tajné poslání. Vzápětí ale jeho přítele zavraždí <strong>Naosuke</strong>, který si myslí, že je to Jomošiči, o jehož manželku se uchází. Naosuke se ujme domněle ovdovělé <strong>Osode</strong> a slibuje pomstu vrahům jejího muže i otce… Po čase získá seznam spiklenců, o který přišel Jomošiči. Když ho Jomošiči vypátrá, vidí, že žije s jeho ženou. Naosuke zjišťuje, že místo Jomošičiho zavraždil svého bývalého pána. Navíc se dozvídá, že Osode byla jeho sestrou. Okamžitě jí utne hlavu a sám spáchá sebevraždu. 
<br><br>
<IFRAME src="divadlo_orient/divadlo_kabuki.html" name="i" frameborder="0" scrolling="auto" marginheight="0" marginwidth="0" width="338" height="200"></IFRAME>
</td>
<td width="190" bgcolor="white" valign="top">
<a href="divadlo_orient/divadlo_no_v.jpg" target="_blank"><img src="divadlo_orient/divadlo_no.jpg" alt="zvětšit" border="0"></a>
<br><br>
Maska z divadla nó
<br><br>
<li>O čem pojednává tato ukázka?
<li>Jak na tebe působí?
<br><br><br><br><br><br><br><br>
<img src="divadlo_orient/divadlo_bunraku.jpg" alt="Loutka z divadla bunraku" border="0">
<br><br>
Vodič loutky v divadle bunraku
<br><br>
<a href="divadlo_orient/divadlo_orient.jpg" target="_blank"><img src="divadlo_orient/divadlo_orient_n.jpg" alt="zvětšit" border="1"></a>
<br><br>
Herec divadla nó na obálce časopisu Nový Orient
<br><br>
<a href="divadlo_orient/divadlo_herec.jpg" target="_blank"><img src="divadlo_orient/divadlo_herec_n.jpg" alt="zvětšit" border="0"></a>
<br><br>
Rjúsai Šigeharu: Herec Nakamura Utaemon v roli
<br><br><br><br><br><br><br><br><br>
<li>Tato hra je považována za parodii na příběhy o samurajích. Najdi v ní parodické prvky.
<li>Zdá se ti, že je ukázka hororová? Proč?
<li>Srovnej děj hry Podivný příběh z Jocuji s dramatem Vítr v&nbsp;piniích.
</td></tr>

<tr><td width="190" valign="top"><h5>Internetové stránky</h5>
<li><a href="http://www.theatrehistory.com/asian/index.html" target="_blank" title="anglicky">Theatre history</a>, asijské divadlo
<li><a href="http://web-jpn.org/museum/kabuki/kabuki.html" target="_blank" title="anglicky">Kabuki</a>, japonské divadlo
<li><a href="http://artsci.wustl.edu/~copeland/nohlinks.html" target="_blank" title="anglicky">Nó</a>, japonské divadlo
<li><a href="http://www.ssvt.org/html/pg-kathakali.shtml" target="_blank" title="anglicky">Kathakali</a>, indický tanec
<li><a href="http://www.nrithya.com" target="_blank" title="anglicky">Indické tanečnice</a>, fotografie
<li><a href="http://www.schubert.org/wayang.html" target="_blank" title="anglicky">Wayang</a>, indonéské stínové divadlo
<li><a href="http://www.china-guide.com/opera.html" target="_blank" title="anglicky">Pekingská opera</a>, čínské divadlo
<li><a href="http://www.kit.dk/2003/Water_Puppets.htm" target="_blank" title="anglicky">Vodní divadlo</a>, Vietnam
<br><br>
<a href="divadlo_orient/divadlo_loutka.jpg" target="_blank"><img src="divadlo_orient/divadlo_loutka_n.jpg" alt="zvětšit" border="0"></a>
<br><br>
Loutka z indonéského stínového divadla wayang
</td>
<td width="340" bgcolor="silver" valign="top">
<h4>Doporučená literatura</h4>
<li><b>Divadelné kultúry Východu</b>, Bratislava 1987
<li><b>Dvě japonská dramata</b> (Terakoya, Asagao)
<li><b>Hilská, Vlasta: Japonské divadlo</b>, Praha 1947
<li><b>Kalhoty pro dva</b>, Antologie tradičního japonského divadla, Brody, Praha 
<li><b>Kálidása: Oblak poslem lásky</b>, přel. O.Friš, Praha 1954 
<li><b>Kálidása: Ztracený prsten</b>, přel. F.Hrubín, SNKLU, Praha 1961
<li><b>Kalvodová, Dana: Asijské divadlo na konci milénia</b>, Academia, Praha 2003
<li><b>Kalvodová, D.: Čínské divadlo</b>, Praha 1992
<li><b>Kalvodová, D., Novák, M.: Vítr v piniích</b>, Odeon, Praha 1975 (japonské divadlo)
<li><b>Kchung Šang-žen: Vějíř s broskvovými květy</b>, přel. D.Kalvodová, Odeon, Praha 1968
<li><b>Kopecký J.: Síň obou pravd</b>, Praha 1989 (hra o Osiridovi)
<li><b>Kuan Chan-čching: Letní sníh a jiné hry</b>, přel. D.Kalvodová, Odeon, Praha 1960
<li><b>Lexová, I.: O staroegyptském tanci</b>, Praha 1930
<li><b>Matoušová-Rajmová, Marie: Tanec v Mezopotámii</b>, AMU, Praha 2002
<li><b><a href="http://www.lib.cas.cz/knav/journals/cz/Novy_Orient.htm" target="_blank" title="obsah">Nový Orient</a></b> (časopis)
<li><b>Průšek, J.: O čínském písemnictví a vzdělanosti</b>, Praha 1947
<li><b>Průšek, J. a kol: Slovník spisovatelů Asie a Afriky</b> (2 svazky), Praha 1967
<li><b>Svět loutek</b>, Kruh, Hradec Králové 1978
<li><b>Šúdraka: Hliněný vozíček</b>, přel. I.Fišer, J.Pokorný, Praha 1959
<li><b>Zbavitel, Kalvodová: Pod praporem krále nebes</b>, Divadlo v Indii, Odeon, Praha 1987 (Kálidása: Vikrama a Urvaší, Bódhájana: Asketa a kurtizána)
</td>
<td width="190" bgcolor="white" valign="top">
<li>Připrav si referát o některé z&nbsp;uvedených knih nebo internetových stránek.
<li>Srovnej orientální divadlo a drama s antickým, komedií dell’arte nebo avantgardním divadelnictvím.
<li>Sehrajte divadelní představení v orientálním stylu. Můžete vytvořit loutky pro stínové divadlo nebo využít masky a pestrobarevné líčení.
<br><br>
<a href="divadlo_orient/divadlo_tibet.jpg" target="_blank"><img src="divadlo_orient/divadlo_tibet_n.jpg" alt="zvětšit" border="1"></a>
<br><br>
Herec tibetského divadla lhamo
<br><br>
<a href="divadlo_orient/divadlo_wayang_v.jpg" target="_blank"><img src="divadlo_orient/divadlo_wayang.jpg" alt="zvětšit" border="0"></a>
<br><br>
Indonéské stínové divadlo wayang
</td></tr>
</table>

</td></tr></table></center>
</body>
</html>
