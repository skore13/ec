<HTML><HEAD><TITLE>Pierre de Ronsard: Lásky</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Pierre de Ronsard: Lásky</b>
<br><br>
<i>(Heleně)</i><br>
<br>
Drahoušku, líbej mě, tiskni mě v objetí,<br>
svým dechem ústa má udržuj při životě,<br>
tisíce polibků mi dej, mé sladké dítě,<br>
vždyť láska všechno chce, zákon tu neplatí.<br>
<br>
Líbej mě, líbej zas! K čemupak budou ti<br>
tvá ústa překrásná, až všechno opustí tě<br>
a ty jen Plútóna budeš smět líbat skrytě,<br>
sama jsouc stínem už tam kdesi v podsvětí.<br>
<br>
Zaživa tiskni mě ústy, ach, růžovými<br>
a šeptej v polibcích do rtů, jež splynou s tvými,<br>
tisíce něžností, než zemřeš v rukou mých.<br>
<br>
Já zemřu zase v tvých. Pak osud navrátí mi<br>
tvůj život s mým a vejdem v náš svět zemřelých.<br>
Věř, i nejkratší den je víc než věčné stíny.
<br><br>
<li><b>Ronsard, Pier de: Láska je u mne domovem</b>, přel. G.Francl, Odeon, Praha 1985
<br><br>
<i>(Kassandře)</i><br>
<br>
Patnáctiletá dětská krása její<br>
a zlatý vlas v prstýncích přemnohých,<br>
čelo jak růže, dívčí pleť a smích,<br>
jenž vede duši k hvězdám pro naději,<br>
<br>
ctnost kouzel těchto hodná v každém směru,<br>
nad mléčnou hrudí hrdlo jako sníh,<br>
srdce již zralé v prsou nezralých<br>
a v lidské paní krása božská věru,<br>
<br>
to oko schopné proměnit noc v den,<br>
ruka, jež zahání mi starost mou,<br>
ač život můj mi svírá prsty svými,<br>
<br>
s písní tak sladce přerušovanou<br>
vzdechem či úsměvem: tož takovými<br>
kouzelníky já byl jsem oblouzen.
<br><br>
<li>přel. V.Holan

</TD></TR></TABLE>
</BODY></HTML>
