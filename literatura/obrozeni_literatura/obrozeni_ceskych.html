<HTML><HEAD><TITLE> </TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>František Ladislav Čelakovský: Pocestný</b><br>
<br>
Je to chůze po tom světě – <br>
kam se noha šine: <br>
sotva přejdeš jedny hory, <br>
hned se najdou jiné. <br>
<br>
Je to život na tom světě – <br>
že by člověk utek: <br>
ještě nezažil jsi jeden, <br>
máš tu druhý smutek. <br>
<br>
Což je pánům! Ti na voze <br>
sedí pěkně v suše, <br>
ale chudý, ten za nimi <br>
v dešti, blátě kluše. <br>
<br>
Ej, co já dbám na té cestě <br>
na psoty a sloty, <br>
jen když já mám zdravé nohy, <br>
k tomu dobré boty. <br>
<br>
Však na pány v krytém voze <br>
taky někdy trhne: <br>
jednou se jim kolo zláme, <br>
jindy vůz se zvrhne. <br>
<br>
A krom toho – až své pouti <br>
přejedem a přejdem, <br>
v jedné hospodě na nocleh <br>
pán nepán se sejdem. <br>
<br>
<b>František Ladislav Čelakovský: <br>Toman a Lesní panna</b><br>
<br>
Večer před svatým Janem<br>
mluví sestra s Tomanem:<br>
„Kam pojedeš, bratře milý,<br>
v této pozdní na noc chvíli<br>
na koníčku sedlaném,<br>
čistě vyšperkovaném?“<br>
<br>
„Do Podhájí k myslivci<br>
musím ke své děvčici;<br>
z nenadání nemám stání,<br>
zas mě čekej o svitání.<br>
Dej, sestřičko, dej novou<br>
košiličku kmentovou,<br>
kamizolku růžovou."<br>
<br>
Jiskra padla pod koníčkem,<br>
sestra volá za bratříčkem:<br>
„Slyš, Tománku, radu mou,<br>
nedávej se doubravou:<br>
objeď dolem k Svaté Hoře,<br>
ať nemám po tobě hoře;<br>
dej se raděj v zápolí,<br>
ať mě srdce nebolí.“<br>
<br>
Nejel Toman doubravou,<br>
dal se cestičkou pravou;<br>
a v Podhájí u myslivce<br>
nový domek jedna svíce,<br>
hostí mnoho pospolu,<br>
jizba plna hovoru.<br>
<br>
Smutkem Toman obklopen<br>
patří s koně do oken:<br>
děvče láskou jen rozplývá,<br>
na ženicha se usmívá;<br>
otec jedná námluvy,<br>
matka hledí obsluhy.<br>
Jedli, pili, rozprávěli,<br>
dobrou vůli spolu měli,<br>
žádný na to nic nedbal,<br>
kůň že venku zařehtal,<br>
a mládenec zavzdychal.<br>
<br>
Panna jenom snoubená<br>
najednou se zarděla;<br>
svědomí ji předce tlačí,<br>
šeptá cosi sestře mladší.<br>
Sestřička od večeře<br>
vyšla rychle za dvéře:<br>
„Na věky se, Tomane,<br>
milá s tebou rozstane,<br>
jinému se dostane.<br>
Najezdil jsi se k nám dosti,<br>
dnes tu máme bližší hosti,<br>
hledej sobě jinde štěstí."<br>
<br>
Toman koněm zatočil,<br>
v šíré pole poskočil,<br>
zaťal zuby, smračil čelo,<br>
kolem všecko neveselo.<br>
Půlnoc byla, měsíc zašel,<br>
sotva jezdec cestu našel;<br>
prudce hned, pak loudavě<br>
ubíral se k doubravě.<br>
„Všecky krásné hvězdičky<br>
ze tmy jsou se prosypaly,<br>
proč vy, moje mladé dni,<br>
ve tmách jste se zasypaly!"<br>
<br>
Jede, jede doubravou,<br>
les šumí mu nad hlavou,<br>
větřík chladný z noci fouká,<br>
nad ouvalem sova houká;<br>
koník blýská očima,<br>
koník stříhá ušima.<br>
<br>
Cupy dupy z houštiny<br>
letí jelen v mejtiny,<br>
na jelínku podkasaná<br>
sedí sobě Lesní panna;<br>
šaty půl má zelené,<br>
půl kadeřmi černěné,<br>
a ze svatojanských broučků<br>
svítí pásek na kloboučku.<br>
<br>
Třikrát kolem jak střela<br>
v běhu koně objela,<br>
pak Tomanovi po boku<br>
vyrovnává v plavném skoku:<br>
„Švarný hochu, nezoufej,<br>
bujným větrům žalost dej,<br>
jedna-li tě opustila,<br>
nahradí to stokrát jiná.<br>
Švarný hochu, nezoufej,<br>
bujným větrům žalost dej!"<br>
To když sladce zpívala,<br>
v oči se mu dívala<br>
Lesní panna na jelenu,<br>
Toman cítí v srdci změnu.<br>
<br>
Jedou, jedou pospolu<br>
měkkým mechem do dolu,<br>
panna Tomanu po boku<br>
vyrovnává v plavném skoku:<br>
„Švarný hochu, skloň se, skloň,<br>
jenom dále se mnou hoň;<br>
líbí-li se ti mé líce,<br>
dám radostí na tisíce.<br>
Švarný hochu, skloň se, skloň,<br>
jenom dále se mnou hoň!"<br>
To kdy panna zpívala,<br>
za ruku ho ujala;<br>
Tomanovi rozkoš proudem<br>
prolila se každým oudem.<br>
<br>
Jedou, jedou dál a dál<br>
podlé řeky, podlé skal,<br>
panna Tomanu po boku<br>
vyrovnává v plavném skoku:<br>
„Švarný hochu, můj jsi, můj!<br>
K mému bytu se mnou pluj!<br>
světla denního v mém domě<br>
věčně nezachce se tobě.<br>
Švarný hochu, můj jsi, můj –<br>
k mému bytu se mnou pluj!"<br>
<br>
To kdy panna zpívala,<br>
v ústa jezdce líbala,<br>
v náručí ho objala.<br>
Tomanovi srdce plesá,<br>
uzdu pouští, s koně klesá<br>
pod skalami prostřed lesa.<br>
<br>
Slunce vyšlo nad horu,<br>
skáče koník do dvoru,<br>
smutně hrabe podkovou,<br>
řehce zprávu nedobrou.<br>
Sestra k oknu přiskočila,<br>
a rukama zalomila:<br>
„Bratře můj, bratříčku můj!<br>
kde skonal jsi život svůj!"
<br><br>

<b>Pomluva</b><br>
<br>
Pomluvo, ty pomluvo,<br>
kdo tebe rozsívá,<br>
že z maličkého tě zrnka<br>
plné město bývá?<br>
<br>
Pomluvo, ty pomluvo,<br>
pichlavé máš listí!<br>
Žádný srp tě ani kosa<br>
z pole nevyčistí.<br>
<br>
Poslala mě pro okurky<br>
k vám má panímáma:<br>
šeptali hned, že dobíhám<br>
za tebou již sama.<br>
<br>
Cos, milý, mi daroval<br>
šátek, pentle k svátku:<br>
však to nebylo zadarmo!<br>
pravili u sládků.<br>
<br>
Když jsme ondyno na pouti<br>
náhodou se sešli:<br>
také si hned povídali,<br>
že jsme sobě řekli.<br>
<br>
„Těš se, milá! kdybys byla,<br>
jak by oni chtěli:<br>
pomluvači by o tobě<br>
dávno oněměli.“<br>
<br>
<li><b>Čelakovský, František Ladislav: Ohlas písní ruských, Ohlas písní českých</b>, Praha 1954
</TD></TR></TABLE>
</BODY></HTML>
