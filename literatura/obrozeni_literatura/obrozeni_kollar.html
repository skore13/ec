<HTML><HEAD><TITLE> </TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Jan Kollár: Slávy dcera</b>
<br><br>
<b>Předzpěv</b><br>
Aj zde leží zem ta, před okem mým slzy ronícím,<br>
někdy kolébka, nyní národu mého rakev.<br>
Stůj, noho, posvatná místa jsou, kamkoli kráčíš,<br>
k obloze, Tatry synu, vznes se vyvýše pohled.<br>
Neb raději k velikému přiviň tomu tam se dubisku,<br>
jenž vzdoruje zhoubným až dosaváde časům.<br>
Však horší je času vzteklosti člověk, jenž berlu železnou<br>
v těchto krajích na tvou, Slávie, šíji chopil.<br>
Horší nežli divé války, hromu, ohně divější,<br>
zaslepenec, na své když zlobu plémě kydá.<br>
Ó věkové dávní, jako noc vůkol mne ležící,<br>
ó krajino, všeliké slávy i hanby plná!<br>
Od Labe zrádného k rovinám až Visly nevěrné,<br>
od Dunaje k hltavým Baltu celého pěnám,<br>
krásnohlasý zmužilých Slovanů kde se někdy ozýval,<br>
aj oněměl již, byv k ourazu zášti, jazyk. [...]<br>
<br>
<i>43.</i><br>
Co jest láska? Bída nevyhnutná,<br>
protimluv je a host nezhostný,<br>
chladný oheň, smutek radostný,<br>
sladká horkost jest a radost smutná;<br>
<br>
milá rána, trávenina chutná,<br>
žalost smíšná a smích žalostný,<br>
zdravá nemoc, katan milostný,<br>
rozkošný hrob a smert neukrutná:<br>
<br>
i já cítím, že co k ní sem přistal,<br>
sám sem uťal větev pod sebou,<br>
a lep na svá vlastní křídla schystal;<br>
<br>
nyní padmo letmo dolů třískám,<br>
Ikare, ach asnad za tebou,<br>
a v tom pádu ještě sobě výskám!<br>
<br>
<i>112.</i><br>
<i>(Jeden duch s holým mečem:)</i><br>
Ode Babigory v tomto rouše stínu<br>
vlast mne s heslem sláti ráčila,<br>
slyš, by sokyní dél nebyla:<br>
miluješ-li vlast svou více čili Mínu?<br>
<br>
<i>(Druhý duch s lukem nataženým:)</i><br>
A já z tam těch břehů, tobě známých, plynu,<br>
tři dni šíp ten Lada ostřila,<br>
mluv, neb chce, by jednou zkusila:<br>
miluješ-li vlast svou více čili Mínu?<br>
<br>
Půlnoc bije. Já se z lůžka tíše vztáhnu<br>
stana před ně různým svědomím,<br>
meč tam, tu šíp, vlast tam, tu má přítelkyně:<br>
<br>
Mlčím, váhám: rázem rukou v ňádra sáhnu,<br>
srdce vyrvu, na dvé rozlomím,<br>
na, řku, jednu vlasti půlku, druhou Míně.<br>
<br>
<i>247.</i><br>
Zval mne ještě Milek v pravo, vlevo<br>
ve své vysokosti nebeské,<br>
ukazoval též i na veské<br>
přátely, hrad Tábor, Rabské dřevo;<br>
<br>
ano, aby vše mi bylo jevo,<br>
chtěl mne vesti všudy po České.<br>
Ale odpusť, prosím, nehezké<br>
vzpouře mé, o krásná Slávy děvo!<br>
<br>
Nejprv káral Milek sám mou vinu,<br>
že sem nechtěl více cestiti,<br>
potom ptal se přísně na příčinu;<br>
<br>
Já dím: „To jsou důvodové lehcí<br>
k pochopení: neb zde básniti<br>
jak chci, nesmím, a jak smím, tak nechci.“<br>
<br>
<i>316.</i><br>
Nejmilší pak jest mi ze zábavek<br>
jméno dávat vlásku každému,<br>
jednomu dím Zlatoš, druhému<br>
Hedbávníček, Útloň, Krasihlávek;<br>
<br>
Očitěch jsem tomu, Žertohravek,<br>
Květovoň dal název sedmému,<br>
Krotipláč a Milhost jinému,<br>
Sálorostek zas a Sorboslávek:<br>
<br>
dvanáctý mi sluje Množiželem,<br>
ten jsem Stražislibem pokřestil,<br>
Slzovabem, Libkem, Mukodělem;<br>
<br>
tak jsem celou, nevím, či bych mořil,<br>
či bych sebe více oštěstil,<br>
z kadeře té rodinu si stvořil.<br>
<br>
<li><i><b>Poznámka:</b> Číslování sonetů odpovídá vydání z&nbsp;roku 1832, které zahrnovalo 615 znělek.</i><br>
<br>
</TD></TR></TABLE>
</BODY></HTML>
