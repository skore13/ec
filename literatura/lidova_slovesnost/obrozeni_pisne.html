<HTML><HEAD><TITLE>Lidové písně</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Proměny</b><br>
<br>

– Darmo se ty trápíš,<br>
můj milý synečku,<br>
nenosím já tebe,<br>
nenosím v srdečku,<br>
a já tvoja nebudu<br>
ani jednu hodinu.<br>
<br>
– Co pak sobě myslíš,<br>
má milá panenko,<br>
dyť si ty to moje<br>
rozmilé srdenko;<br>
a ty musíš býti má,<br>
lebo mi tě pán Bůh dá.<br>
<br>
– A já se udělám<br>
malú veveričkú<br>
a uskočím tobě<br>
z dubu na jedličku,<br>
přece tvoja nebudu<br>
ani jednu hodinu.<br>
<br>
– A já chovám doma<br>
takú sekerečku,<br>
ona mi podetne<br>
buk a i jedličku;<br>
a ty přece budeš má,<br>
lebo mi tě pán Bůh dá.<br>
<br>
– A já se udělám<br>
maličkým zajíčkem,<br>
a já ti uteču  <br>
zeleným hájíčkem,<br>
přece tvoja nebudu<br>
ani jednu hodinu.<br>
<br>
– A já chovám doma<br>
takového psíčka,<br>
co on mně uhoní<br>
každého zajíčka;<br>
a ty přece budeš má,<br>
lebo mi tě pán Bůh dá.<br>
<br>
– A já se udělám<br>
maličkú myšičkú,<br>
a já se ti schovám<br>
doma pod pšeničkú,<br>
přece tvoja nebudu<br>
ani jednu hodinu.<br>
<br>
– A já chovám doma<br>
takovú kočičku,<br>
co ona vychytá<br>
kdejakú myšičku;<br>
a ty přece budeš má,<br>
lebo mi tě pán Bůh dá.<br>
<br>
– A já se udělám<br>
tú malú rybičkú,<br>
a já ti uplynu<br>
přec po Dunajíčku,<br>
přece tvoja nebudu<br>
ani jednu hodinu.<br>
<br>
– A já chovám doma<br>
takovú udičku,<br>
co na ní ulovím<br>
kdejakú rybičku;<br>
a ty přece budeš má,<br>
lebo mi tě pán Bůh dá.<br>
<br>
– A já se udělám<br>
divokým holubem,<br>
a já budu lítat<br>
pod vysokým nebem,<br>
přece tvoja nebudu<br>
ani jednu hodinu.<br>
<br>
– A já chovám doma<br>
takové havrany,<br>
co mně vychytajú<br>
kdejaké holuby;<br>
a ty přece budeš má,<br>
lebo mi tě pán Bůh dá.<br>
<br>
– A já se udělám<br>
tú velikú vranú,<br>
a já ti uletím<br>
na uherskú stranu,<br>
přece tvoja nebudu<br>
ani jednu hodinu.<br>
<br>
– A já chovám doma<br>
takovú tu kušu<br>
co ona vystřelí<br>
všechným vránám dušu;<br>
a ty přece budeš má,<br>
lebo mi tě pán Bůh dá.<br>
<br>
– A já se udělám<br>
hvězdičkú na nebi,<br>
a já budu lidem<br>
svítiti na zemi,<br>
přece tvoja nebudu<br>
ani jednu hodinu.<br>
<br>
– A sú u nás doma<br>
takoví hvězdáři,<br>
co vypočítajú<br>
hvězdičky na nebi;<br>
a ty přece budeš má,<br>
lebo mi tě pán Bůh dá.<br>
<br>
<b>Rozbroj v kuchyni</b><br>
<br>
Kuchařka se bojí, škopíček ji honí<br>
Puténky ji pomlouvají, že nenosí vody <br>
Vařečky a lžíce berou svoje rance<br>
Pojďme sestry roztomilé, ať si míchá, čím chce <br>
<br>
Pec chlebová praví Dej vám pán Bůh zdraví<br>
A vy kamna nemazaný, nebudu vám tady <br>
A ohniště puklo, velice to bouchlo<br>
Polínko ven vyskočilo, hrozně se potlouklo <br>
<br>
Křen se hrdě nese, na poli se pase<br>
Ředekvička tam přiběhla, zabila mu prase <br>
Přiběhla kvedlačka, hned se strhla rvačka<br>
Proč jste to prase zabili, mojeho kmocháčka <br>
<br>
Přiběhl tam špenát, začal jim nadávat<br>
Cože jste vy za junáci, já vás chci zprubovat <br>
Ta kulatá řepa, ta křičí ze sklepa<br>
Že jak na ně ven vyběhne, že jim hřbet vyklepá <br>
<br>
Ty drobný anýzi, řepa ho pobízí<br>
Chytni mrkev a zatáhni pod kopec do mlází <br>
Ta panská lebeda, ta křičí přeběda<br>
Kdybych raděj mohla utéct od toho oběda <br>
<br>
Okurek a dýně patří k jedné rodině<br>
Tykev do sklepa běžela, víno nese v klíně <br>
Jak víno vypili, s tykví se poprali<br>
Ten strašně zlostnej okurek na hlavu si dali <br>
<br>
Tykev byla chytrá, dyní o zem mrskla<br>
A na hřbet jí vyskočila, dýně z toho pukla <br>
Píseň se zavírá, už je všemu konec<br>
Kočka s masem utekla pryč, zůstal prázdný hrnec <br>
<br>
<b>Smrt</b><br>
<br>
Byl tě jeden člověk<br>
Bylo mu jakkolvěk<br>
Šel od role k roli<br>
Hledět na obilí<br>
Obilíčko moje<br>
Co jsi tak moc pěkné<br>
Je pěkně zelené<br>
Od vrchu do země<br>
Kterak já tě sežnu<br>
Do stodoly svezu<br>
<br>
Potkala ho smrti<br>
Na velkej silnici<br>
Co děláš můj choti<br>
Mám s tebou mluviti<br>
Jdu od role k roli<br>
Hledět na obilí<br>
Zanechej obilí<br>
Stroj se v roucho bílý<br>
Mám s tebou mluviti<br>
Máš ty se mnou jíti<br>
<br>
Smrti, milá smrti<br>
Zanechej mě ještě<br>
Mám já drobné děti<br>
Chci je vychovati<br>
Tvojím drobným dítkám<br>
Zlého se nestane<br>
Tvojí mladej ženě<br>
Tatík se dostane<br>
Střelila ho smrti<br>
Střelou přeukrutnou<br>
A píchla ho v srdce<br>
Převelice těžce<br>
Už ten divný rozum<br>
Už mi sloužit nechce <br>
<br>
<b>Svatý Vavřín</b><br>
<br>
Byla jednou jedna matička<br>
Měla překrásného synáčka<br>
Zlý pohan se o tom dozvěděl<br>
Poručil děťátko přinésti<br>
Do vroucího másla vložiti<br>
<br>
Peče se děťátko jak ryba<br>
Pak ho ten zlý pohan posnídá<br>
<br>
Jeho matička to slyšela<br>
Stála za dveřma a plakala<br>
Ach, moje matičko, neplakej<br>
Ležím já v rosičce studenej<br>
Ležím na travičce zelenej<br>
Zlý pohan se o tom dozvěděl<br>
Poručil děťátko přinésti<br>
Do vroucího oleje vložiti<br>
<br>
Peče se děťátko jak ryba<br>
Pak ho ten zlý pohan posnídá<br>
<br>
Jeho matička to slyšela<br>
Stála za dveřma a plakala<br>
Ach, moje matičko, neplakej<br>
Ležím já v rosičce studenej<br>
Ležím na travičce zelenej<br>
Zlý pohan se o tom dozvěděl<br>
Poručil děťátko přinésti<br>
Na železný rožeň strčiti<br>
<br>
Peče se děťátko jak ryba<br>
Pak ho ten zlý pohan posnídá<br>
<br>
Jeho matička to slyšela<br>
Stála za dveřma a plakala<br>
Ach, moje matičko, neplakej<br>
Ležím já v rosičce studenej<br>
Ležím na travičce zelenej<br>
Zlý pohan se o tom dozvěděl<br>
Poručil děťátko přinésti<br>
Na cínový talíř vložiti<br>
<br>
Zlý pohan do něho zakrojí<br>
A děťátko k němu promluví<br>
Ty zlý pohane, nekrájej<br>
A moji dušičku nežádej<br>
Moje dušička je spasená<br>
Tvoje je na věky ztracená<br>
Zpívali to žáci v kostele<br>
A svatý Vavřinec při stole <br>
<br>
<b>Vandrovali hudci</b><br>
<br>
Vandrovali hudci, dva pěkní mládenci<br>
Řek jeden druhému, bratr bratru svému<br>
Slyšíš, milý bratře, znám já dřevo krásné<br>
<br>
Dřevo javorové, na housličky dobré<br>
Dřevo podetněme, houslí nadělejme<br>
Houslí mně a tobě, ať zahrajem sobě<br>
<br>
Když ponejprv ťali, dřevo zavzdychalo<br>
Když podruhé ťali, krvička prýštila<br>
Když potřetí ťali, dřevo promluvilo<br>
<br>
Nesekejte, hudci, vy pěkní mládenci<br>
Vždyť já nejsem dřevo, já jsem krev a tělo<br>
Jsem pěkná děvečka tu z toho městečka<br>
<br>
Matka mě zaklela když jsem vodu brala<br>
Když jsem vodu brala a s milým postála<br>
Jděte, hudci, jděte, mé matce zahrejte<br>
<br>
Zahrejte u dveří o té její dceři<br>
Hudci počnou hráti, matička plakati<br>
Nehrejte mně, hudci, vy pěkní mládenci<br>
<br>
Nic vy mi nehrejte, v srdce nebodejte<br>
Dosti já hoře mám když dcery své nemám<br>
Vandrovali hudci, dva pěkní mládenci <br>
</TD></TR></TABLE>
</BODY></HTML>
