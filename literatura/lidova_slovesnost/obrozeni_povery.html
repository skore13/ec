<HTML><HEAD><TITLE>Lidové pověry</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Lidové pověry</b>
<br><br>
Od rýmy pomáhá, jestliže matka chytí kočku, připálí jí konec ocasu a dá ji nemocnému dítku k nosu.<br>
<br>
Když se dítě v noci pomočuje, dá se mu sníst pokrm uvařený podle následujícího receptu: Vyberte hnízdo slepých myší, hoďte je ještě živé do rozpáleného omastku a usmažte je s česnekem.<br>
<br>
Koho bolívají zuby, ať jde na hřbitov a propíchá si dáseň umrlčí kostí nebo třískou z rakve. Bolest brzy přestane.<br>
<br>
Zimnice přejde, když nemocný vypije vodu, kterou byla třikráte polita klika od hospody.<br>
<br>
Kdo má zimnici, ať sní lichý počet mladých myší. To mu pomůže.<br>
<br>
Kdo nemocnému žloutenkou nenadále plivne do očí, vyléčí jej.<br>
<br>
Kdo má žloutenku, musí si uvázat živého kapra na holý týl a chodit s ním celý den. Kapr při tom lekne a zežloutne. Pak stačí mrtvou rybu hodit do řeky a proud ji odnese i s nemocí.<br>
<br>
Kdo má bradavice a chce se jich zbavit, ať jde za soumraku na místo, kde křičí žáby, a srpem nebo kosou je rozseká. Potom si potře bradavice krví, která na kose nebo srpu zůstala, a ony navždy zmizí.<br>
<br>
Opatří-li si člověk postižený padoucnicí černou slepici a vypije z ní teplou krev, vyléčí se.<br>
<br>
Pokud tě uštknul had, dej si na ránu černou hlínu nebo kravské lejno.<br>
<br>
Poranění prstu se léčí následovně: Vezme se cibule a potírá se jí rána se slovy: „Zaklínám tebe, ráno bolestná, ráno neřádná, abys přestala růsti jako kamení od Kristova narození, aby ses ztratila a v nic obrátila, jako se v nic obrátí v božím ohni tato cibule. Svatý Bože, Ježíši ukřižovaný, smiluj se nad nemocným, utiš bolesti jeho, jako jsi utišil rozbouřené vlny mořské, a dej, aby se rozehnaly jako prášenice v povětří, a rána čistá byla a krásná, jako je čistý a sličný tvůj bok. Smiluj se nad námi, Synu Boží!" Pak se cibule hodí do ohně.
<br><br>
<li><b>Černá slepice aneb Kterak se líhne bazalíček, jenž do domu štěstí přináší</b>, Praha 1991
</TD></TR></TABLE>
</BODY></HTML>
