<HTML><HEAD><TITLE>Komedie o turecký vojně</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Komedie o turecký vojně</b>
<br><br>
PROLOGUS<br>
<br>
Mars:   <br>
Vždyckny jest tato starost má,<br>
kde má bejti ňáká vojna,<br>
a protož jsem ustanovil,<br>
v srdci mém pilně utvrdil<br>
Turka k boji popuditi,<br>
tudy si něco zejskati,<br>
abych mohl něco svésti,<br>
válku dohromady splésti.<br>
Jestli se bude štěkati<br>
Turek, já budu plesati;<br>
pakli zasloužím vítězství,<br>
tváře moje jasněj se stkví.<br>
Mezi tím žádám strpení<br>
se mnou míti nyní cely,<br>
co pak bude následovat,<br>
scény budou ukazovat.<br>
<br>
<i>SCENA Ia.</i><br>
<br>
Turek:  <br>
Veliká zajistě síla,<br>
mocnost a sláva jestiť má,<br>
a protož ji zvelebiti<br>
chci, dáleji rozšířiti,<br>
ku kterémužto oumyslu<br>
vojsko moje dále vyšlu.<br>
Co tehdy již mám činiti?<br>
Plus ultra se dobývati,<br>
na kteréž věci znamení<br>
tyto stavím sloupy pevný,<br>
aby věděl král křesťanů,<br>
že s ním míním vésti vojnu,<br>
jeho krajiny dobýti<br>
a tak křesťanstvo shladiti.<br>
Sloupy s nápisy vystavuje.<br>
Co jest napsala ruka má,<br>
nesmažeť to síla žádná,<br>
ty, jenž sem vyzdvihl, sloupy<br>
státi mi budou na veky.<br>
A vy, služebníci moji,<br>
čas již jest, strojte se k boji!<br>
Budem randevůj držeti,<br>
naše vojsko přehlížeti.<br>
<br>
<i>Vychází římský císař.</i><br>
<br>
Turek:<br>
 Nyní právě sem povědít<br>
vojnu chtěl, tobě oznámit,<br>
Že se k boji máš strojiti<br>
křesťanstva tvého brániti,<br>
sice vás všecky zahladím<br>
a Machometa zvelebím.<br>
Kdo mně bude odolávat,<br>
chtěl bych se na něj podívat!<br>
<br>
Císař: <br>
Veliká jest sice síla tvá,<br>
mně však ne tak tuze hrozná:<br>
malý se zdám bejt před tebou,<br>
velký však před tváří Božskou.<br>
Malý byl jest David taky,<br>
Goliát klofát veliký,<br>
že však přišel v jménu Páně,<br>
přemohl jest jeho silně.<br>
Snad zase tě kůže svrbí,<br>
já ti ji snadno podrbi!<br>
Viď, u svatýho Gottharda<br>
jak jest tvá stála armáda,<br>
že jsi musel utíkati,<br>
patami si pomáhati!<br>
Aniž ještě co zmeškáno,<br>
či se to zase nestalo,<br>
neb měsíc tvůj mdlý a bledý,<br>
orel pak můj ostrohledný:<br>
nejen hledí do měsíce, <br>
ale i k slunci snáší se;<br>
jestli tebe klubne platně,<br>
učiješ, jak tě udrapne.<br>
Co jsi napsal z tý tvé pejchy,<br>
budu mazat s mejma Čechy,<br>
sloupy tyto vystavený<br>
snadno zvrhnou Rakušani.<br>
A tak tě sobě podmaním,<br>
plus ultra jíti zabráním,<br>
než non plus ultra ty ke mně,<br>
já do Constantinopole.<br>
<br>
Turek: <br>
Takto ty tomu vybereš,<br>
s lidem tvým mnoho co svedeš,<br>
s Čechy tvými váhavými,<br>
s Rakušany tak věrnými; <br>
mně se zdá, že nebude tak,<br>
jak chceš, ale navopak:<br>
já se ti do Rakous vložím,<br>
skrze to drobet proplaším.<br>
Mezi tím dej nabrousiti<br>
vorlu tvému pazoury ty,<br>
kterýma mne chceš drápati<br>
a s mým vojskem rozsápati!<br>
Mně se rozsvítí můj měsíc,<br>
pro strach tma bude tobě sic.<br>
<br>
<i>Jde pryč Turek.</i><br>
<br>
Císař:  <br>
Ouzkosti mně jdou ze všech stran,<br>
nevím se obrátiti kam.<br>
Rozličné chodí noviny,<br>
nestálí jsou věrní lidi:<br>
vorla chce Francouz korunu,<br>
Turek ho šklube pozadu.<br>
Komu se nejdřív brániti<br>
má orel, odporovati?<br>
<br>
Země česká a německá:   <br>
Co tak, milostivy králi,<br>
obličej jest skormoucený?<br>
<br>
Císař:  <br>
Ze všech stran vojna a válka<br>
vorla našeho ponouká,<br>
brzo by jej vošklubati<br>
chtěli, nahého nechati;<br>
hrozná turecká zuřivost<br>
chce na nás vylíti svou zlost.<br>
<br>
Zem česká:<br>
Nepřemožený císaři,<br>
vše se nám dobře podaří!<br>
Bude lev můj silně řváti,<br>
před ním Turek utíkati.<br>
Jsi ty Leopold Pobožný,<br>
pomoc ti dá pán ten možný,<br>
lev z pokolení judského,<br>
neb v svatosti ctíváš jeho.<br>
<br>
Zem německá:    <br>
Můj vorel velký dosti je,<br>
křídlamí tě hned přikryje,<br>
pod nimi pak tě vynese,<br>
až k samému nebi vznese,<br>
kdežto slunce spravedlnosti<br>
vzhlédne k Turka zlobivosti;<br>
tobě jej pak zahladiti<br>
ruka Páně dá, zabíti.<br>
<br>
Císař:  <br>
Doufám předně v Boha mého <br>
pod svátostí zastřeného,<br>
že mně toho ukrutného<br>
tyrana podmaní všeho,<br>
jenž mne ráčil vyvoliti,<br>
na království pomazati,<br>
že mně ruka jeho silná<br>
vždy bude k bitvě přítomna<br>
skrze lva sílu českého,<br>
orla bystrost rakouského<br>
a mé věrné služebníky,<br>
rady tejné, komorníky,<br>
s kterýmižto se raditi<br>
míním nyní, v sněm vejíti.<br>
Vy zatím se chystejte!<br>
Nejdřív sice tyto sloupy,<br>
co stavěli turci troupi,<br>
hleďte hned zase shoditi,<br>
potom jeho zahubiti.<br>
<br>
<i>Jde pryč císař a zem německá.</i><br>
<br>
Zem česká: <br>
Lev sice jest zvíře silné,<br>
an také velmi udatné,<br>
začnu s ním sloupy kaziti,<br>
také nápisy trhati.<br>
Chce kaziti.<br>
Vysoký jsou sloupy tyto,<br>
nevysáhne můj lev na to;<br>
musí vorel sem přiletět<br>
a na to vzhůru vyletět.<br>
<br>
Zem německá: <br>
Co za kochání jest tvoje,<br>
tovaryško milá moje,<br>
že tě tak vidím ustalou<br>
a hned všecku unavenou?<br>
<br>
Zem česká: <br>
Šla jsem se lvem porušiti<br>
sloupy, nápisy zkaziti,<br>
avšak vše darmo dělala,<br>
když jsem nic svésti nemohla.<br>
<br>
Zem německá: <br>
Můj vorel snad to dovede,<br>
ku konci práci přivede,<br>
Machometové ty sloupy<br>
zkazí, všeckny Turky troupy.<br>
Chce kaziti a nemůž.<br>
Zlé znamení, sestro moje,<br>
práce daremný oboje!<br>
Sloupy po všeckný práci mé<br>
přece stojí velmi pevně.<br>
<br>
<i>SCENA 2da</i><br>
<br>
Císař:  <br>
Mnoho hlav, mnoho smyslů,<br>
příliš mnoho svých oumyslů!<br>
Rady moje mně navrhly,<br>
zdání svoje otevřely,<br>
než já jsem již ustanovil,<br>
v mysli své jsem již ustanovil,<br>
v mysli své pilně utvrdil,<br>
že chci vojáky verbovat<br>
a Turku kůži zmalovat;<br>
ať se hned lidi zjednají,<br>
jenž by vojsko verbovali!<br>
<br>
Blázen:         <br>
Nepřemožený císaři,<br>
jak se věci české daří?<br>
Vidím tvář sic jasnou ke mně<br>
skormoucenou teď náramně.<br>
<br>
Císař:  <br>
Nemám s blázny co činiti,<br>
neb nebudu snad stačiti<br>
odporovati Turkovi,<br>
jenž chce hubiti křesťany.<br>
<br>
Blázen:         <br>
A copak já nic dovésti<br>
nemohu, s tím dílem svésti?<br>
sloupy tyto poraziti,<br>
Turka k šibenici zahnati?<br>
<br>
<i>Císař jde pryč.</i><br>
<br>
Blázen:         <br>
Uhlídám taky mou sílu,<br>
tak já ty sloupy potáhnu:<br>
Turkovu pejchu zahanbím<br>
a tak se králi zalíbím.<br>
<br>
<i>Jde pryč.</i><br>
<br>
Verbiři:        <br>
Kdo má kuráž císařovi<br>
římskému sloužit, královi,<br>
německé země pánovi,<br>
nechť sem přijde, a nám poví!<br>
Byť on byl sprostým sedlákem, <br>
uděláme ho vojákem,<br>
a tak bude vstupovat dál,<br>
až z něho bude generál.<br>
Víc robotovat nebude,<br>
kalantský život povede:<br>
když se bude chtíti práti,<br>
každej se ho bude báti,<br>
bude moct v hospodě skákat,<br>
kalantsky korbelem klapat.<br>
<br>
Blázen:         <br>
Co tu děláte, přátelé?<br>
Slyším já klapat korbele.<br>
Jsouc z mé cesty unavený,<br>
hledám ňáké občerstvení.<br>
<br>
Verbiř:         <br>
Tu máš korbel, ochlaď dršťku.<br>
<br>
Blázen:        <br>
 Však jsem již nepil od čtvrtku.<br>
<br>
Verbiř:        <br>
Odkud jdeš tak unavený,<br>
hnedky celý zapocený?<br>
<br>
Blázen:         <br>
Nyní z království francského<br>
jdu od pána bezbožného,<br>
kterýmu jsem sloužil věrně;<br>
k posledku chtěl oběsit mne.<br>
Hněvem rozehnal sedláky,<br>
pověšel všecky skotáky,<br>
nyníčko sám již musí pásti.<br>
<br>
Verbíř:         <br>
Medle, z jaké jsi ty vlasti,<br>
aneb jaké jest jméno tvé?<br>
Ať jest nám taky známo zde!<br>
<br>
Blázen:        <br>
Vlast má jest Paphlagonie<br>
a lixum frixum jméno mé,<br>
to jest: pečený, vařený,<br>
perný, zralý, horký, studený,<br>
naposledy kam vítr, tam plášť.<br>
<br>
Verbíř:         <br>
Máš jaksi podivné jméno.<br>
<br>
Blázen:        <br>
Málo jest jich tak řečeno.<br>
<br>
Verbíř:         <br>
Měl-li bys chut  jít na vojnu?<br>
<br>
Blázen:         <br>
Nehodím se tuším k tomu,<br>
neb dobře krásti neumím;<br>
na vojnu jíti nemíním.<br>
<br>
Verbíř:         <br>
Co se, beštiaku, domníváš?<br>
<br>
Blázen:         <br>
Pusťe mne, páni, prosím vás.<br>
<br>
<i>Blázen utekl a theatrum se zastřelo.</i><br>
<br>
<i>INTERLUDIUM 2 DUM.</i><br>
<br>
Sedlák:         <br>
Hle, mám jíti dnes na jarmark,<br>
nemám grešličky na tabák;<br>
a kdež ji také vzíti mám,<br>
když stádo pásti musím sám?<br>
Služba na ženu nestačí,<br>
na dceru — mlč, brachu, rači!<br>
Každej den se nám jísti chce,<br>
žena s dcerou píti nechce<br>
vody, než vždycky chce hořčák<br>
jakž já mám postačit, vovčák ?<br>
Mám sice krejcar některý,<br>
než počkám na čas příjemný:<br>
když tam bude posvícení,<br>
budem kmotrové veselí;<br>
pít u pana Mikoláše,<br>
tam jest pokladnice naše.<br>
Půjdu přece něco koupit,<br>
jestli naleznu, co chci mít.<br>
Musím se opovědíti,<br>
že na jarmark míním jíti.<br>
Zena by mi dala klofec,<br>
že jsem odešel od ovec. –<br>
Ženo, já jdu teď na jarmark,<br>
ať nezahálí náš pasák!<br>
<br>
Žena:   <br>
Opravdu na jarmark půjdeš?<br>
Již jest pozdě, sotva dojdeš.<br>
<br>
Sedlák:         <br>
Nehrubě co koupiti mám,<br>
nebojím se, nic nezmeškám,<br>
leč koupím ňákýho lelka,<br>
to bude má koupě velká.<br>
Do tovaryšstva přijdu-li,<br>
napiju se hned kořalky.<br>
<br>
Žena:   <br>
Dávnos se zapomněl napít?<br>
Kýž ti chce ta dršťka zahnít!<br>
<br>
Sedlák:         <br>
Medle, nehněvej se, ženo,<br>
sice tobě koupím kolo!<br>
<br>
Žena:   <br>
Poněvadž ty na jarmark jdeš,<br>
tyto mně věci přineseš:<br>
kup mi zlaté horumpanty<br>
za tři neb čtyry dukáty,<br>
vzpomeň taky na kuchyni,<br>
abys nakoupil koření,<br>
šafránu, pepře, skořice,<br>
k tomu i některé hrnce.<br>
Počkej, i dceru zavolám,<br>
chce-li co mít, jí se zeptám.<br>
<br>
Dcera:  <br>
Podívejte se, pantáto,<br>
dobrá-li je správa tato;<br>
hleďte, jak jsem votrhanál<br>
Chodím všecka ucouraná,<br>
kupte na kožíšek sukna –<br>
v zimě chodím všecka smutná<br>
punčošky, a to červené,<br>
střevíčky bílé a pěkné,<br>
ať aspoň taky ve svátek<br>
nechodím vždy jako v pátek!<br>
Když tak chodím vošumělá,<br>
když se vám vdám, smutná dcera?<br>
<br>
Sedlák:         <br>
Halda, chce se již vdávati,<br>
neumí jíchy dělati;<br>
matka chce mít horumpanty,<br>
zatím nemá kusa plachty.<br>
Však pak máme dobré chlívy,<br>
k čemu chce mít panty nový?<br>
Chce mít dost koření všeho,<br>
jídla nedá strojeného,<br>
leč chce podmáslí kořenit<br>
aneb tvaroh vopepřit.<br>
Půjdu, bláznu koupím, co chce:<br>
kus dřeva místo skořice,<br>
místo šafránu kus mejlí,<br>
místo pak pepře kubeli;<br>
zázvor snadno dostaneme,<br>
ňákou třísku babě dáme.<br>
<br>
Verbíř:         <br>
Odkud jdeš, pane příteli ?<br>
Vím, že jsi velmi soužený<br>
daněmi a robotami:<br>
služ raději tvému králi<br>
a dej se nám verbovati, <br>
nebudeš více vorati!<br>
<br>
Sedlák:         <br>
Však jsem sobě řekl silně,<br>
že mne víc šidit nebude<br>
hejtman holí svou velikou;<br>
dám mu zaráz šavlicí mou.<br>
Než, co na ruku zavdáte?<br>
<br>
Verbiř:         <br>
Tři koruny máš dost zlaté.<br>
<br>
Sedlák:         <br>
Než já chci bejt voficírem,<br>
žádným sprostým mušketýrem.<br>
<br>
Verbíř:         <br>
Kamarád, nejdříve na vartě<br>
v mušketýrství musíš jistě<br>
„Werdo? Werdo?" volati začasto.<br>
<br>
Sedlák:         <br>
Vědro! Vědro! Umím již to.<br>
<br>
Verbíř:         <br>
Halb link, halb recht.<br>
<br>
Sedlák:         <br>
Hoblík, Albrecht.<br>
<br>
Verbiř:         <br>
Du wirst ein guter Henkers Knecht!<br>
<br>
Sedlák:         <br>
Nač se se mnou šaškujete,<br>
radějí mne propustěte!<br>
Mám koupit ženě koření,<br>
jármark již přijde k skončení.<br>
<br>
Verbíř:         <br>
Nemáš ty víc kořeniti<br>
ani k tvé ženě přijíti,<br>
již sme my tě zverbovali,<br>
ptáčka do klece dostali. <br>
Než, abys nám nevzal chmele,<br>
ihned přivážeme tebe.<br>
<br>
Přivázali ho a jdou pryč.<br>
<br>
Sedlák:         <br>
Ach, nešťastný jsem já sedlákl<br>
Kam mne přivedl můj jarmark?<br>
Kýž jsem byl ženu poslechl,<br>
byl bych to lehce utekl.<br>
Kde ste, přátelé, vás žádám,<br>
pomoc dejte, ruce skládám.<br>
Retujte mne svázaného,<br>
ode všech opuštěného!<br>
Ach, ach, ach, ach, ach, ach, ach, ach,<br>
přišel na mně velikej strach.<br>
<br>
Blázen:         <br>
Co tu děláš, milý brachu ?<br>
<br>
Sedlák:         <br>
Stojím nyní na šildbochu.<br>
<br>
Blázen:         <br>
Co znamená přivázání ?<br>
<br>
Sedlák:         <br>
To jest bezpečné pro spaní,<br>
neb pod hrdla zatracení<br>
jest mně zakázáno spaní.<br>
<br>
Blázen:         <br>
Jsem jakž všecek unavený,<br>
a protož celej ospalý.<br>
Chtěl-li bys mne přivázati,<br>
chtěl bych za tě šildbach státi.<br>
<br>
Sedlák:         <br>
Toť já rád z celého srdce!<br>
<br>
Blázen:         <br>
Mně se taky vartovat chce.<br>
<br>
Přivázal blázna.<br>
<br>
Sedlák:         <br>
Pán Bůh tě mi tě, blázne, dal,<br>
že jsi mne odcud odvázal!<br>
Nechci již víc vartovati,<br>
raději budu vorati;<br>
než počkej, ptáčku, ta varta<br>
brzo ti mozkem zavrtá!<br>
<br>
Voják:  <br>
Musím drobet zem projíti,<br>
neb k nám mínějí přijíti<br>
Turci: –  zrádce vysílají,<br>
špehýře, tak o nás hrají;<br>
než, jestliže co dostanu,<br>
dobře na to ruku vztáhnu,<br>
ručnici mou naň vystřelím<br>
a jej jako psa zastřelím.<br>
<br>
Blázen přivázaný:<br>
Werdo? Werdo? Werdo?<br>
<br>
Voják:  <br>
To jsi ty, to dobry jádro,<br>
špehýř od Turka vyslaný?<br>
Umřít máš, kluku zoufalý!<br>
<br>
Blázen:         <br>
Ach, panáčku, však se mejlíš,<br>
však já nejsem žádný špehýř:<br>
chtěl jsem drobet vartovati,<br>
abych nespal, zbraňovati.<br>
<br>
Voják:  <br>
Mlč, mlč, bez meškání umřeš.<br>
Co ještě mně tu více lžeš ?<br>
<br>
Blázen:         <br>
Ach, panáčku, prosím, nehub,<br>
dám tobě věrtel suchejch hub!<br>
<br>
Voják:  <br>
Poněvadž se již půst blíží,<br>
po hubách prsty voblíži.<br>
Půjdu k mému nejvyššímu,<br>
mám-li život nechat jemu.<br>
<br>
Blázen:         <br>
Ach, ach, ach, ach, ach, ach, ach; ach,<br>
tady jde na mne veliký strach.<br>
Mohl jsem toho nechati,<br>
svázaného kluka státi.<br>
<br>
Voják:  <br>
Já jsem za tě orodoval<br>
u nejvyššího a žádal,<br>
by sentencí svou zmutoval<br>
a tobě život daroval.<br>
On se zařekl velice,<br>
že tě živit nechce více.<br>
Duši Bohu hned odevzdej<br>
a mně peníze semky dej!<br>
<br>
Blázen:         <br>
Ach, což to trápí náramně,<br>
že chcete mordovati mne!<br>
Svátek můj od masopustu<br>
začal a trvá do postu,<br>
nebo všechněch bláznův jistě<br>
dni trvají v masopustě.<br>
<br>
<i>Odvázal blázna.</i><br>
<br>
Blázen:         <br>
Nechciť já víc vartovati,<br>
nechť to spravují soldáti!<br>
Radějí budu sloužiti,<br>
pána mého poslouchati.<br>
<br>
<i>INTERLUDIUM 3TIUM.</i><br>
<br>
<i>Musica.<br>
Sedlák navrací se k ženě z jarmarku.</i><br>
<br>
Žena:   <br>
Vítám vás, můj hospodáři,<br>
snad se vám dobře podaří,<br>
neb jste koupili jarmarku<br>
nám ňákou pěknou almárku.<br>
<br>
Sedlák:         <br>
Ba, děkuj ty Pánu Bohu,<br>
že jsem se ti vrátil domů!<br>
Již jsem já byl od vojáků<br>
takměř na šibeničným háku.<br>
<br>
Žena:   <br>
Věřím, když jsi se tak vožral,<br>
že jsi ani Boha neznal!<br>
Tus ty skrz mluvení tvoje<br>
nedal žádnému pokoje.<br>
Kýž tě byl tam třebas kat vzal,<br>
abys se víc nevožírall<br>
Za peníze jsi rauš koupil,<br>
tak mne i dceru voloupil.<br>
<br>
Sedlák:         <br>
Tak mne umíš, ženo, těšit,<br>
že bys snad chtěla oběsit ?<br>
<br>
Žena:   <br>
Hleď, měl jsi jarmark koupit,<br>
tys zatím měl kolo vypít.<br>
<br>
Sedlák:         <br>
Měl jsem veliký soužení<br>
od vojáků a trápení.<br>
Vy mně ještě přidáváte,<br>
tak hospodáře vítáte.<br>
Dcero, tobě já holí dám<br>
a ženě tolik udělám.<br>
<br>
Dcera:  <br>
Nic jsi nám, zrádce, nepřines,<br>
ještě nás k tomu bíti chceš?<br>
Matko, já vezmu za vlasy,<br>
ty drž štveráka za fousy,<br>
a tak kluka vymlátíme,<br>
z jarmarku ho přivítáme.<br>
<br>
<i>Chumelejí sedláka.</i><br>
<br>
Sedlák:         <br>
Ouvé, ouvé! Pomáhejte,<br>
přátelé moji, nedejte!<br>
Dcera vlastní mne tu bije,<br>
Žena fousy vyšklubuje.<br>
<br>
Obě dvě:        <br>
Když jsi nechtěl jarmark koupit,<br>
zasloužil jsi, bys si byl bit.<br>
<br>
Sedlák: <br>
Zarmoucený jsem já člověk.<br>
Jaký nyní nastává věk?<br>
Dcera vlastní otce pere,<br>
žena fousy vyšklubuje.<br>
Půjdu, kam mne oči moje<br>
ponesou, nechám to dvoje.<br>
Nechť je tresce Bůh můj sám Pán,<br>
že jsem tak od nich zmalován!<br>
<br>
<i>INTERLUDIUM 4TUM.</i><br>
<br>
Blázen:         <br>
Připověděl jsem, ty sloupy<br>
že odvalím, neb jsou troupi;<br>
tak se císaři zalíbím,<br>
lásku jeho sobě spřízním —<br>
než nevím, smutnej chlapec, jak,<br>
když tu nejni žádný sedlák,<br>
který by mně chtěl pomocti<br>
sloupy tyto pryč odvésti.<br>
<br>
<i>Vino v soudku.</i><br>
<br>
I zdráv buď, vínko rozmilé!<br>
Což ty tu chceš této chvíle,<br>
snad žádáš do mého bříška ?<br>
Tam notná pro tě poduška,<br>
než nyní velká starost má<br>
nedovolí píti vína:<br>
míním tyto velké sloupy<br>
změniti pro Turky troupy.<br>
Poněvadž jsi víno silné,<br>
při lidech vzácné a mocné,<br>
uhlídám, jak ty potáhneš<br>
a těmito sloupy pohneš.<br>
<br>
<i>Zapřahá vino do chomouta</i>.<br>
<br>
Věřil jsem do dnešního dne,<br>
že víno věc dost silná je,<br>
než nyní věru umdlívá,<br>
neb sloupy ani nehejbá.<br>
Již vím, odkud to pochází:<br>
jsou sloupy s měsíce září<br>
Turkův, jenž nesmějí píti<br>
vína, ani se vopíti;<br>
kdyby byly z mokré čtvrti,<br>
hned by se daly najíti,<br>
než že jsou líté bestie,<br>
nevědouc, co dobrého je,<br>
proto jako troupi stojí,<br>
z místa se hnouti nechtějí.<br>
Což tehdy mám udělati ?<br>
Musím sloupy nechat státi.<br>
<br>
<i>Odchází.</i><br>
<br>
<i>INTERLUDIUM 5TUM.</i><br>
<br>
Žena:   <br>
Já se starám, div jsem živa,<br>
dlouho jsem doma nebyla;<br>
snad bylo vše vyvráceno,<br>
zhůru pacem obráceno.<br>
On tam pacholek zhuntuje,<br>
zhubí nám koně, zepsuje.<br>
Kýž ste vy mne poslechnouti<br>
chtěli, z posezení se hnouti!<br>
Robota nevypravena,<br>
což mám činit, smutná žena ?<br>
Šatlava jest připravena,<br>
s vámi bude vymetena.<br>
<br>
Sedlák:         <br>
Tys dosti bláznivá žena,<br>
která mozku kusa nemá:<br>
nebylas na posvícení<br>
tři dni a tři noci celý ?<br>
Nevíš, co praví přísloví<br>
ono starodávné, jak zní,<br>
že totiž „Drei Tag ist Khyrmes?"<br>
A ty se na mne přece dřeš!<br>
<br>
Žena:   <br>
Když mne pantáta můj milý<br>
nedal znáti písmo jiný,<br>
jen toliko česky mluvit,<br>
německy nedal se učit!<br>
Byla bych ještě žádala<br>
„Vierdten gebt mer zu," přidala.<br>
Vraťme se na posvícení,<br>
budeme notně veselí!<br>
<br>
Sedlák:         <br>
Hleď, jakť se prve zdráhala,<br>
nynčko bys pak dobře žrala.<br>
<br>
<i>INTERLUDIUM 6 TUM.</i><br>
<br>
Blázen:         <br>
Ha, ha, ha, ha, jak se berou<br>
jeden každý s svou Madlenou!<br>
Vítám tě, sedláče, s ženou;<br>
chtěl-li bys pracovat se mnou,<br>
tyto sloupy odstaviti<br>
pomohl, odcud skliditi?<br>
Napojím tě dobře pivem,<br>
an taky uctít chci vínem,<br>
pár jelit tobě předložím,<br>
tak sedláka notně uctím.<br>
<br>
Sedlák:         <br>
Kdož by se s tím natahoval!<br>
Raději bych nehodoval.<br>
Pevně stojí ti sloupové,<br>
neměnějí se Turkové.<br>
Než chceš-li ty mne připíti,<br>
trunk vína míním splniti,<br>
tak se mohu posilniti,<br>
tobě v té věci sloužiti.<br>
<br>
Blázen:         <br>
Toť jest sedlská chámovina:<br>
bez práce chtěl by pít vína.<br>
Nont sunt pisces pro Lombardis,<br>
ó, milý sedláče, hrdýs!<br>
S tvou ženou bych chtěl promluvit,<br>
naše sousedství obnovit,<br>
by mně pomohla pracovat,<br>
sloupův těchto odstavovat.<br>
<br>
Sedlák:         <br>
Chce-li ona se párati,<br>
já jí nemíním brániti.<br>
<br>
Blázen:         <br>
Poďte sem medle, paničko,<br>
chci vám povědít slovíčko.<br>
Pomozte mně sloupův táhnout,<br>
tamhle do kouta je zahnout!<br>
<br>
Žena:   <br>
Já jsem sice dílu zvyklá,<br>
ruka má sloupy rozviklá.<br>
<br>
<i>Zapřáhl blázen ženu do chomouta:</i><br>
<br>
Bjahy. bjahy, kobylo má,<br>
tys mi herka vypůjčená.<br>
<br>
Žena:   <br>
Ach, tatíčku, pomáhajte,<br>
ženu zapřahat nedejte!<br>
<br>
Sedlák Janda:   <br>
I co,  ty kluku, obmejšluješ,<br>
manželku mou zapřahuješ?<br>
Což jest má žena kobyla,<br>
aby na krku nosila<br>
chomout? K sloupu připřežena<br>
nemá býti moje žena!<br>
Domníváš se, že jsem sprostý?<br>
Jsem já na tebe dorostlý!<br>
Moc jsem zkusil při vojácích<br>
ve všelijakých trefuncích<br>
a nynčko mé milé srdce,<br>
manželku, zapřahati chce!<br>
Tvá veliká rozpustilost,<br>
nevýmluvná šelmo, též zlost!<br>
Pane kmotře, pomáhejte,<br>
se mnou jej, kluka, tepejte!<br>
<br>
Kmotr Bárta:    <br>
Já se na něm dobře pomstím,<br>
touto holí jej vyhostím,<br>
třikrát dám na jedno místo,<br>
učijeť, zrádce, zajisto.<br>
<br>
<i>Utekl blázen.</i><br>
<br>
Sedlák Janda:   <br>
Rychleť jest nám zrádce chmel vzal,<br>
ženu v chomoutě zanechal.<br>
Poď sem, choti moje milá!<br>
Pročs se vázat dopustila?<br>
Já jsem tě vzal za mou ženu<br>
a ne za ňákou kobylu!<br>
<br>
Žena:   <br>
Když jest mne zrádce podvedl,<br>
zapřáhání nenavrhl:<br>
jen abych mu pomáhala,<br>
sloupy hejhati začala.<br>
<br>
Sedlák k druhýmu tovaryši:<br>
<br>
Medle, pane kamaráde,<br>
víte, co ste o mně zrádně<br>
vy mluvili, že jsem taky<br>
kluk a krobián veliký,<br>
u večer při posezení<br>
v Měšicích na posvícení?<br>
<br>
Sedlák Bárta:   <br>
Pamatuji něco málo,<br>
to se vše z opilství stalo;<br>
dělali sme trunky silné,<br>
až sme nemohli ze síně.<br>
<br>
Druhej Janda:   <br>
Než, když se chcete vopíti,<br>
nemáte rozum propíti<br>
a člověka cti hodného<br>
tupiti nikdy žádného,<br>
kterýž jsem byl z mé mladosti,<br>
v panských službách vzáctný dosti:<br>
hned, jak jsem byl maličičkejm,<br>
byl jsem při dvoře jonáčkem,<br>
pak pohonič, pak pacholek,<br>
nyní ze mně notný člověk.<br>
<br>
Bárta:  <br>
Nemáš mně co vytejkati,<br>
taky mohu dokázati:<br>
hned z mladosti v povinnosti<br>
pásával jsem sviní dosti.<br>
A co více mám mluviti?<br>
Dceru nechtějí pustiti<br>
ze dvora, tam jest pastvicí,<br>
syn pak musí hlídat ovcí;<br>
nejni to rod urozený,<br>
více nežli tvůj vznešený ?<br>
<br>
Sedlák Janda:   <br>
Tvůj otec byl voběšený.<br>
<br>
Sedlák Bárta:   <br>
Co lžeš? Oni ho sťali.<br>
Tvou matku též upálili,<br>
sestru pak kolem probili.<br>
Máš se dosti čím chlubiti,<br>
přátelství tvé velebiti!<br>
<br>
Janda:  <br>
I kdo jest to, šelma, žvachtal,<br>
v hluboký hrdlo jest selhal!<br>
A ty že to po něm mluvíš,<br>
na to pěstí mít zasloužíš.<br>
<br>
Bárta:  <br>
A co jest to po kmotrovsku?<br>
Dámť, ažť vyleze kus mozku!<br>
<br>
<i>Chumeleji se.</i><br>
<br>
Ženy:   <br>
Ach, neperte se, manželé,<br>
děláte nám velké žele.<br>
<br>
<i>INTERLUDIUM 7 MUM.</i><br>
<br>
Blázen s chomoutem:<br>
Sotva jsem zajisté utek<br>
sedlským rukám a se vysmek.<br>
Což by mne byli plašili,<br>
kalantsky záda vyprášili,<br>
že jsem jen zapřáhal ženu<br>
k tomu předsevzetí mému.<br>
<br>
Žid s brýlema:  <br>
Vej, vej, dyry, dyry, dyry, dom, dom,<br>
dejdl, dy, dldy, dom, chaidonai.<br>
<br>
Jiný žid Mauschl:<br>
Her zu! Wollte gerne tschachern,<br>
auf Kchoscher etwas bekommen?<br>
Memzlach wirdt machen ein Barches;<br>
wie wirdt mier wohl schmecken dieses!<br>
<br>
Žid Löbl:       <br>
Lass mích jetzunder zu Frieden,<br>
ich muess jetzt mein Gott anbaüten.<br>
Ach, Bože, rač mi popříti!<br>
dnes někoho vošiditi!<br>
<br>
Blázen:         <br>
Hle, hle, čertova holota,<br>
co chce mít židovská rota ?<br>
<br>
Žid Mauschl:    <br>
Verzeüge sie, eier Gnaden,<br>
ich wolit gehrne etwas reden.<br>
<br>
Blázen :        <br>
Co prej, žes šelma žid jeden?<br>
<br>
Žid Mauschl:    <br>
Zachovej Pán Bůh vašností,<br>
neumím ošemetností,<br>
jak živ jsem pána nezklamal.<br>
<br>
Blázen:         <br>
Než dobřes, šelmo, krádával.<br>
<br>
Žid:    <br>
Račte se mnou špásovati!<br>
Já bych rád chtěl handlovati.<br>
<br>
Blázen:         <br>
Copak máš, žide můj milý?<br>
Leč nějakou tlustou svini.<br>
<br>
Žid:    <br>
Mám tu saubere leudrne<br>
Haussen, také Strimlach pěkné,<br>
račte dát mně pět dukátů,<br>
stojí, aby bylo bratru.<br>
<br>
Blázen:         <br>
Dámť tři klofce a pohlavek,<br>
ať mi poletíš nazpátek.<br>
<br>
Židi byli biti:         <br>
Chaidenai, chaidenaí, Wacht her,<br>
schlaget uns dahier der Steuler!<br>
Mamzlach und ihr, Herr Rechter,<br>
Abraham, khommt herund Tochter!<br>
<br>
Blázen bere housle :<br>
Slejchával jsem z mé mladosti,<br>
že v muzice síly dosti;<br>
ještě jednou s těmi sloupy<br>
rád bych doved aspoň hnouti.<br>
Hraje na housle.<br>
Cožpak ani neslyšíte,<br>
aneb nic dbáti nechcete<br>
mojí muziky líbezné<br>
a mně přijíti semhle, hle?<br>
Musím drobet zavlažiti,<br>
struny sobě napraviti.<br>
Zase hraje.<br>
Copak mí se již nehnete<br>
z místa, sem přijít nechcete?<br>
Však pak Orfeus přitáhl<br>
k sobě jest zvířata, táhl<br>
skrze muziku svou libou,<br>
ani tak čtvrtiny pěknou,<br>
jako jest moje líbezná<br>
a vší příjemnosti plná.<br>
<br>
Cupido:         <br>
Co to má bejt? Jaká příčina?<br>
Bude to nějaká novina,<br>
že jsi tak hněvem rozlitý,<br>
právě jako medvěd lítý.<br>
<br>
Blázen:         <br>
To se hněvá vám nejvíce,<br>
když piju z prázdný, konvice,<br>
nebo když mi se jísti chce<br>
a nenaleznu nic v míse;<br>
nynčko pak, že ti sloupové<br>
stojí jako velbloudové:<br>
hraji, křičím, volám na ně,<br>
on se žádný z místa nehne.<br>
<br>
Cupido:         <br>
Silný jistě jest Cupido,<br>
vezmu na sebe to dílo;<br>
když se postřelí ode mně<br>
sloupy, hnedky přijdou ke mně.<br>
<br>
Blázen:         <br>
Vím, že jsi Cupido silný<br>
a v světě nepřemožený:<br>
koho raníš tvejma střely,<br>
ten se tobě oddá celý.<br>
Poď sem, pacholátko, medle,<br>
tyto sloupy střílej hnedle,<br>
raň je střelou tou tvou mocnou,<br>
ať se aspoň jednou pohnou.<br>
<br>
Střelil Cupido.<br>
<br>
Blázen:         <br>
Což jsi tomu, zrádce, vybral,<br>
aby ti za to pardus dal!<br>
Již jsem se dost nakatoval,<br>
byl bych i masopust zmeškal.<br>
Nechám sloupy tyto zrádný,<br>
půjdu mezi kamarády.<br>
<br>
<i>Musíca.</i><br>
<br>
<i>SCENA 3tia.</i><br>
<br>
Císař:  <br>
Na machometské nemohu<br>
sloupy vzhlédnouti nahoru,<br>
a protož se chci starati<br>
nejdřív nápisy trhati,<br>
potom sloupy dál přivésti,<br>
Turka pak vniveč uvésti.<br>
<br>
Země česká a německá :<br>
Obě dvě jsme pracovaly,<br>
sloupy pryč odvést staraly,<br>
než všeckna daremní práce,<br>
neb stojejí pevně přece.<br>
<br>
Císař:  <br>
Práci važte ještě jednou<br>
spojenou silou obou dvou.<br>
<br>
Obě dvě po práci:<br>
Nemohly sme ani hnouti<br>
sloupy těmito, zahnouti.<br>
<br>
Císař:  <br>
Již vidím, že přirozenou<br>
nepřemohu Turka silou;<br>
kam tedy se obrátiti<br>
mám já, k ruce silné skrýti?<br>
Toliko k tobě, veliký<br>
Bože, mně žehnej na věky,<br>
v kteréhožto mocné ruce<br>
jest královské každé srdce,<br>
kterýž vítězství dáváš,<br>
a koho chceš, zahladíváš.<br>
<br>
Panna Maria zpěvem:<br>
Synu můj, na krále vzhleduj<br>
Leopolda, a poslechuj,<br>
kterak jest všecken ztrápený;<br>
všickni ho zkaziti chtějí<br>
a křesťany, jenž tě ctějí,<br>
mne též, mordovati mínějí.<br>
<br>
Kristus Pán zpívá:<br>
Žádej cokoliv ode mne,<br>
nemohu odepřít tobě,<br>
třebas bylo půl království;<br>
chciť zachovat poslušenství.<br>
<br>
Maria:  <br>
Pošli pomoc císařovi<br>
z nebes, křesťanstva královi!<br>
<br>
Kristus:        <br>
Vyslyšena žádost tvoje,<br>
nejmilejší mateř moje.<br>
Našel jsem Davida, služebníka mého,<br>
olejem svatým mým pomazal jsem jeho;<br>
nic nebude moci svésti<br>
nad ním nepřítel, dovésti,<br>
neb ruka bude Božská<br>
při něm, pomoc nebeská.<br>
<br>
<i>SCENA 4ta.</i><br>
<br>
Anjel:  <br>
Stala jest se bitva v nebi<br>
až do propasti pekelný.<br>
Padl drak touto rukou mou,<br>
pravicí převelmi silnou,<br>
a vyslal mne jest Bůh nyní,<br>
bych ochraňoval krajiny<br>
křesťanův a Turka zhubil,<br>
na hlavu jeho porazil.<br>
<br>
Anjel k arciknížatům:<br>
Moc tu, kterou mne obdařil<br>
Bůh nejvyšší, dáti ráčil,<br>
vám já propůjčuji taky<br>
na ty přeukrutny Turky.<br>
A protož sloupy zkazíte,<br>
nápisy v nic obrátíte,<br>
a to Turkům k zahanbení,<br>
Boha mého k zvelebení,<br>
<br>
<i>SCENA 5ta.</i><br>
<br>
Země obě dvě:   <br>
Až posavad ještě stojí<br>
sloupy, se hejbat nechtějí.<br>
<br>
Arciknížata:    <br>
My jsme ti lvi velmi silní<br>
hned od našeho zrození;<br>
z nebe posilnění mocí<br>
sloupy hnouti budem moci.<br>
<br>
Císař:  <br>
Že jste z kmene přesilného<br>
a vždycky Bohu milého,<br>
to svět viděl, vidí světle,<br>
jak se chovali udatně<br>
vašeho rodu předkové,<br>
rakouští silní rekové.<br>
<br>
Josef arcikníže:<br>
Vorlů kord Turka zabije.<br>
<br>
Leopold, druhý arcikníže:<br>
Lev kohouta hned sežere.<br>
<br>
Císař:  <br>
Vorel, chtíce vyzkoumati<br>
bystrost orličat, zvěděti,<br>
probíruje je při slunci;<br>
já vás posílám k měsíci,<br>
k Turku totiž nepříteli,<br>
byste jej sobě poddali.<br>
Já se teď raditi budu,<br>
jak s Francouzem máme k šturmu.<br>
<br>
Zem česká:      <br>
Já prostředek vynaleznu,<br>
hned to na práci svou vezmu,<br>
a silou mou, též moudrostí,<br>
chci dovésti mnoho dosti.<br>
<br>
Zem německá:    <br>
Já s vorlem se též zápasím<br>
s mým a sloupy ty pokazím,<br>
neb mně z nebes pomoc přijde,<br>
posilnění v práci bude.<br>
<br>
Anjel:  <br>
Pro pobožnost krále mého,<br>
křesťanstva vyvoleného,<br>
tuto máš řetízek silný,<br>
dá oučinek neomylný.<br>
<br>
Druhy anjel:    <br>
Taky tuto ti přináším<br>
z nebes pomoc a donáším<br>
tyto provázky spletené,<br>
pohnou jistě sloupy silné.<br>
<br>
Turek:  <br>
Kdo jest sloupy tyto pohnul<br>
a s nimi až sem jest zahnul?<br>
Leopold (s) svým rodem malým;<br>
uhlídám, jak já je zbarvím.<br>
Nad císařem hned se pomstím,<br>
křesťanům nic neodpustím,<br>
zvelebím já Machomita<br>
víc nežli krále, knížata.<br>
<br>
<i>Turek jde na císaře s brojnou rukou.</i><br>
<br>
Kristus:        <br>
Padni, padni, nepřítelí,<br>
jenž chceš hubiti křesťany!<br>
Již víceji se dívati<br>
nemohu, tvou zlost shlížeti;<br>
nemáš ty více šiditi,<br>
lid křesťanský sužovati,<br>
ale tebe již zabíti<br>
mocnost má míní, shladiti:<br>
král jejich jest pobožného<br>
vedle vůle srdce mého.<br>
<br>
<i>Utekl Turek.</i><br>
<br>
Císař:  <br>
Dostal jsem vítězství slavné<br>
Než komu mám je připsati<br>
a chválu z něho vzdávati,<br>
kromě tobě, Spasiteli,<br>
Kriste Ježíši, za střely,<br>
pod svátostí velebného<br>
skrytý chleba anjelského?
<br><br>
<li><b>Hrabák, J.: Lidové drama pobělohorské</b>, Praha 1951
</TD></TR></TABLE>
</BODY></HTML>
