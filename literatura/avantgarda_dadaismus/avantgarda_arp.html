<HTML><HEAD><TITLE>Hans Arp</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<strong>Hans Arp: Světadiv</strong><br>
<br>
SVĚTADIV pošlete ihned lístek zde je část z prasete z všech 12 částí poskládaných plošně nalepených vznikne zřetelný boční tvar vystřihovánky úžasně laciné všichni kupují<br>
č 2 loupežník efektivní bezpečnostní aparát užitečný a veselý z tvrdého dřeva s třaskavým zařízením<br>
č 2 trpaslíci jsou odvázáni od kůlů otevřou holubníky a hromničky<br>
dcery z elysia a radia vážou z rýnských vírů kytice<br>
selky nosí ve vlasech vyhořelá vycpaná slunce selkám jen z jejich volat volat jen z jejich mžurek jen v jejich milém malém městě Jeruzalémě vysazovat voskové panny dovoleno jest<br>
č 6 vrchní vystřihovánka zdarma<br>
č 2 několik žen z mé postele na úklid<br>
č 4 údivem vše se diví z herbáře vystupuje námi sestavené crocrodarium barevně color<br>
č 4 systém ohnout vše úhrnem 5 franků<br>
č 2 pila piluje jakékoli dřevo pro truhláře praktické může se jí vyřezat kolečko a 4 rohy trvale prakticky a výhodně<br>
ARP je zde nikdo nezmeškejž předně je to úžasně laciné a za druhé to stojí mnoho ačkoli v den regaty štěpovaný olověný pták vjel rychlostí tisíci uzlů do výhně to nechť loděnice nezneklidňuje<br>
<br>
 <br>
 
<strong>Hans Arp: Mé vaječné prkno </strong><br>
<em>Theo van Doesburgovi</em><br>
<br>
mé vaječné prkno se dnes jednohlasně vychvaluje<br>
a to čtyřhlasně<br>
za prvé hlasovacím hlasem<br>
za druhé fistulí<br>
za třetí basem<br>
a za čtvrté hlasitým hlasem<br>
arpovo patentované vaječné prkno je do jisté míry fénixem lawn-tenisu<br>
a dobylo srdcí všech milovníků sportu i vajec <br>
zatímco dříve jsem podle hieratických hodnostních tříd<br>
třídil cukrové lidi ve vodě <br>
a sněhový nábytek v ohni<br>
stojím dnes v prvé řadě před benefičními levičáky <br>
s přínosným přízrakem příručními příušnicemi a příjemnou příchutí<br>
mé vaječné prkno učí teď troubit plíce na lesní roh <br>
a usedavé maso stlačené patrem vklouzne opět na své místo <br>
mé vaječné prkno přivede pecivála od zapřísáhlé onanie <br>
k lupenkové pilce a od ní k vyzvánění <br>
aniž se naruší oblíbený pohyb<br>
stane se ohnivzdorně pozlaceným hastrošem<br>
jenž levou rukou s levou mírou láme lilie v civilu<br>
co se nadarmo zkoušelo s dlouhým francouzem a krátkým němcem<br>
hravě se daří s vaječným prknem <br>
počet spoluhráčů je neomezený<br>
libovonný počet gladiátorů zahájí hru husím pochodem <br>
a voláním ave vejcoprknula arpis morituri te salutant <br>
skupina x skládající se z x účastníků se pokládá za vítěze <br>
a prochází vždy brankou pilně šlehajíc na vaječném prkně vajíčka<br>
tak všechny skupiny od a do z vítězně procházejí brankou <br>
paragraf tři<br>
používání vajec natvrdo je unfair <br>
syrová vajíčka buď anebo <br>
paragraf čtyři <br>
zvolá-li se twenty-five a půl až čtyři hodiny tak je přestávka na snídani<br>
všichni ihned vytáhnou svá kolumbusovská vajíčka <br>
a pochutnávají si na nich <br>
to je takzvaný afternoontee protože je to pro všechny zadky terno <br>
paní zvaná manda zůstává stěsnána na židli až po five-o-clock-tee<br>
úderem five hra pokračuje podle paragrafu five<br>
paragraf five<br>
postoupí-li někdo z bodu five o pět bodů musí na bodě pět opět o five bodů nazpět <br>
paragraf třináct<br>
vyletí-li vejce na strom a vysedí-li se tam patří kuře mně<br>
<br>
<br>

<strong>Hans Arp: Pohádky</strong><br>
<br>
<strong>Ochočené vejce</strong><br>
Bič z ohně práská. Živočišné míče skáčou po shrabaných hermelínových lukách. Na nejvyšší příčce vzduchu sedí vejce, jež propuká v nekončící „vivat". Většina starých krotitelů vajec popírá, že by vzduch byl žebřík. Podle jejich mínění mohou vajíčka sedět ve vzduchu stejně pohodlně jako my na židli. o<br>
<br>
<strong>Navlněné lesy</strong><br>
Pak se to toulá navlněnými lesy, přes zalistněná moře, vykukuje to jako světélkující smrtihlavy z děr v našich větvích a štěká to na skrčky. Toto toulání, které se zmocňuje tuláka a posléze z něho činí utoulance, jsem už ve svém nejranějším dětství prožil tak silně, že jsem se pokládal za slepého vidoucího a častokrát jsem koupal své oči ve studánce svaté Odilie.
<br><br>
<li><strong>Arp, Hans: Na jedné noze</strong>, přel. L.Kundera, Odeon, Praha 1988
</TD></TR></TABLE>
</BODY></HTML>
