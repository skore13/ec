<HTML><HEAD><TITLE> Epos o Atrachasísovi</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Epos o Atrachasísovi</b>
<br><br>
<i>Všechno lidstvo by bylo zahynulo, kdyby Enki (v asyrské verzi Ea) včas Atrachasíse nevaroval. Učinil to nepřímo, aby se nezpronevěřil přísaze; nejprve prostřednictvím snu, posléze tím, že mluvil k rákosové stěně Atrachasísova domu. Šumění rákosu opakovalo Enkiho chráněci ozvěnu božích slov.<br>
<br>
(10 řádků zničeno) </i><br>
Atrachasís otevřel ústa svá<br>
a pravil svému pánu:<br>
„Dej mi poznat smysl snu,<br>
...nechť najdu v něm poučení!" <br>
Enki otevřel ústa svá<br>
a pravil svému služebníku:<br>
„V ložnici ho nalezneš.<br>
Zvěst, kterou ti vypovím,<br>
dobře v paměti chovej! Stěno, slyš mne!<br>
Stěno z rákosu, všech mých slov dbej!<br>
Strhni dům, postav loď!<br>
Zbuduj archu,<br>
zachraň si život! <br>
Lodice, již postavíš...<br>
(3 řádky zničeny)<br>
Pokryj ji střechou jak Apsú,<br>
ať Slunce nevidí dovnitř!<br>
Nechť zakryta je ze všech stran<br>
a výstroj ať je pevná! <br>
Ať hustá je smola, tak odolnou ji učiníš! <br>
Já vbrzku tobě sešlu déšť, <br>
množství ptactva, hojnost ryb."<br>
<br>
<i>ASYRSKÁ VERZE (Z KNIHOVNY AŠŠURBANIPALOVY)</i><br>
<br>
(2 řádky poškozeny)<br>
„Ať všude hustá je smola, <br>
...utěsni loď!<br>
Dodrž lhůtu, kterou ti stanovím! <br>
Do lodě vejdi, uzavři dveře, <br>
nalož ji obilím, majetkem svým i jměním, <br>
uveď tam ženu svou, rodinu, příbuzné i zdatné řemeslníky!<br>
Stepní zvěř i živočišstvo, jež na trávě se pase, <br>
já k tobě pošlu a bude čekat u tvých vrat."<br>
<br>
Atrachasís otevřel ústa svá <br>
a pravil Eovi, svému pánu, řka: <br>
„Nikdy jsem nestavěl loď... <br>
Nakresli na zemi její obraz! <br>
Až si ho prohlédnu, zbuduji koráb." <br>
I nakreslil Ea na zemi obraz. <br>
<i>(1 řádek poškozen)</i><br>
<br>
<li><b>Mýty staré Mezopotámie</b>, Sumerská, akkadská a chetitská literatura na klínopisných tabulkách, přel. B.Hruška, L.Matouš, J.Prosecký, J.Součková, Odeon, Praha 1977
</TD></TR></TABLE>
</BODY></HTML>
