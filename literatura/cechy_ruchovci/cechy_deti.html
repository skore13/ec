<HTML><HEAD><TITLE>Josef Václav Sládek: Lesní studánka</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<strong>Josef Václav Sládek: Zlatý máj</strong><br>
<br>
<em>Své malé dcerušce Heleně a s ní všem dobrým dětem připisuji tyto básně.</em><br>
<br>
<strong>Věnování</strong><br>
<br>
Ty písně tady dávám ti, mé dítě,<br>
v čas, kdy jsi byla žití na úsvitě.<br>
<br>
Když byla’s plna štěstí, plna zdraví<br>
a úsměv tvůj i pláč byl dětský, pravý.<br>
<br>
V čas, který neznal žití stránku stinnou;<br>
ty vzpomínky ti nikdy nevyhynou.<br>
<br>
Kdy byla’s jako letní slunko vřelá<br>
a jako květ a jako děcko celá.<br>
<br>
Kdy sestrou začala ti býti matka<br>
a tys jí šveholila slova sladká.<br>
<br>
A otec tvůj, by ku práci se sílil,<br>
v noci, kdy spala’s, nad tebou se chýlil.<br>
<br>
Těch slunečných i teskných písní řadu<br>
psal otec tvůj už v chmurném listopadu,<br>
<br>
kdy pustnul sad, strom dávno přestal kvésti<br>
a ty jsi byla celé jeho štěstí –<br>
<br>
Nuž, provoď tebe píseň ta, – kde jasná,<br>
a v žití šťastna buď – ó šťastná, šťastná!<br>
<br>
<br>

<strong>Josef Václav Sládek: Skřivánčí písně<br>
<br>
Ten náš pes</strong><br>
<br>
Ten náš pes,<br>
skákal dnes,<br>
skákal také včera;<br>
bude as<br>
skákat zas<br>
zejtra do večera.<br>
<br>
Pejsku náš,<br>
co to máš,<br>
žes tak vesel stále?<br>
„Řek’ bych vám,<br>
nevím sám –<br>
hop!“ – a skákal dále.<br>
<br>
<br>

<strong>Josef Václav Sládek: Zvony a zvonky 
<br><br>
Lesní studánka</strong><br>
<br>
Znám křišťálovou studánku, <br>
kde nejhlubší je les, <br>
tam roste tmavé kapradí <br>
a vůkol rudý vřes. <br>
<br>
Tam ptáci, laně chodí pít <br>
pod javorový kmen, <br>
ti ptáci za dne bílého, <br>
ty laně v noci jen. <br>
<br>
Když usnou lesy hluboké <br>
a kolem ticho jest, <br>
a nebesa i studánka <br>
jsou plny zlatých hvězd. 
<br><br>
<li><strong>Sládek, J.V.: Tiché hovory</strong>, Československý spisovatel, Praha 1989
</TD></TR></TABLE>
</BODY></HTML>
