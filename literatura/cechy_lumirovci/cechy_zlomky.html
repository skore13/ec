<HTML><HEAD><TITLE>Jaroslav Vrchlický: Zlomky epopeje</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Jaroslav Vrchlický: Zlomky epopeje</b>
<br><br>
<em>Z té   epopeje  žalu,  krve, bídy,<br>
již začli andělé, již Eumenidy<br>
až dodnes  během věků nedopěly,<br>
jen zlomky sbírám dlouhý život celý,<br>
jen střepy, na nichž slzí rmut se blyští<br>
neb  slabý záblesk lepší  doby příští.<br>
Vždy v jednotlivce duši co se láme,<br>
to vposled všickni ve svém nitru máme;<br>
čím  jeden úpí, tím též druhý nyie,<br>
ba celá, velká lidstva poesie<br>
jest harfa v poušti, jež vše v souzvuk sbírá,<br>
co pod hvězdami jásá, kvílí, zmírá.<br>
Co zalehlo jí v struny plesem, pláčem,<br>
zde rovněž zní – já  jsem jen vykladačem.</em><br>
<br>
<strong>Spartakus</strong><br>
<em>Paní Marii Konopnické</em><br>
<br>
Řím oddych sobě zhloubi. Otroků<br>
již vzpoura zlomena mocí,<br>
lstí, svárem, řadou dlouhých útoků<br>
a bojem ve dne i v noci.<br>
<br>
Na cestách všech jen krev a krev a krev,<br>
i slunce v krvi se ztrácí,<br>
zní mroucích ston a poraněných řev,<br>
dnes vojsko těžkou má práci.<br>
<br>
Šest tisíc křížů musí řadou stát,<br>
ku Kapui kde cesta,<br>
číš ověnčenou by moh pozvedat<br>
dnes vítěz zpupného města.<br>
<br>
Šest tisíc křížů v tmavé nebe ční,<br>
šest tisíc mrtvol s nich visí,<br>
a z města jek orgie divoké zní<br>
a v stony mroucích se mísí.<br>
<br>
Vtom Krassus rázem dělil fora dav,<br>
svým hlasem přehlušil vřavu:<br>
„Kde Spartakus jest, tisíc jiných hlav<br>
rád za jeho dám hlavu!"<br>
<br>
„Ten mrtev," dí otrok, „v zápasu vír<br>
s odvahou, sílu jež budí,<br>
se vrhnul první, pravý bohatýr –<br>
kdes leží s proklanou hrudí."<br>
<br>
„Sem s mrtvolou!" hřmí Krassus. „První všech<br>
ta na kříž budiž vbita!"<br>
A nastal v davu shon a ruch a spěch<br>
a smečka otroků hbitá<br>
<br>
Již vleče zahalené v krev a prach<br>
Spartaka mohutné tělo,<br>
na první kříž s ním sterých paží vzmach...<br>
však třikrát dolů jim sjelo.<br>
<br>
A provazy jej spjali, řetězy<br>
a hlavu na dřevo vbili,<br>
a potom, jak se sluší vítězi,<br>
ve tvář mu plili a pili.<br>
<br>
Číš zněla v orgie hlahol a smích<br>
k oslavě panského Říma,<br>
jenž zkrušil otroků odboj a pych.<br>
Tvář reka tiše dřímá.<br>
<br>
Je psán v ní hluboký, vítězný klid,<br>
jen v oku otázka klíčí:<br>
Ó lidstvo, nežli vzplá jitra ti svit,<br>
co křížů ještě se vztyčí!
<br><br>
<li><b>Vrchlický, Jaroslav: Zlomky epopeje</b>, Melantrich, Praha 1950
</TD></TR></TABLE>
</BODY></HTML>
