<HTML><HEAD><TITLE>Giovanni Boccaccio: Dekameron </TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Giovanni Boccaccio: Dekameron <br>(obsahy vybraných příběhů)</b>
<br><br>
<b>Den první (volné téma), příběh první:</b> Ser Ciappelletto oklame falešnou zpovědí zbožného mnicha a zemře; ačkoliv to byl za svého života nejhanebnější člověk, nabude po smrti pověsti světce a je nazýván svatým Ciappellettem.<br>
<br>
<b>Den druhý (o lidech, které postihly různé nehody, ale s kterými to dobře dopadlo), příběh sedmý:</b> Babylónský sultán pošle algarbskému králi svou dceru za manželku. Ta se vlivem různých příhod dostane během čtyř let do rukou devíti mužů, žijících v různých místech; nakonec je však vrácena otci jakožto panna a vdá se za algarbského krále, jak se předtím mělo stát.<br>
<br>
<b>Den třetí (o lidech, kteří obratností dosáhli něčeho, po čem bažili, anebo oč předtím přišli), příběh první:</b> Masetto z Lamporecchia se staví němým a stane se zahradníkem v jednom ženském klášteře, kde se jedna řeholnice přes druhou snaží, aby s ním ležela.<br>
<br>
<b>Den čtvrtý (o lidech, jejichž láska vzala nešťastný konec), příběh pátý:</b> Bratři zabijí Isabettě jejího milence, který se jí objeví ve snu a ukáže, kde je zahrabán. Ona tajně vyhrabe jeho hlavu a dá si ji do bazalkového květináče. Protože však nad ní neustále pláče, bratři jí bazalku vezmou, ona pak brzy nato zemře žalem.<br>
<br>
<b>Den pátý (o milencích, jejichž láska se po strastech dočkala šťastného konce), příběh čtvrtý: </b>Messer Lizio z Valbony přistihne Richarda Manardiho se svou dcerou, kterou si pak Ricciardo vezme za manželku a žije s jejím otcem v dobré shodě.<br>
<br>
<b>Den šestý (o těch, na něž byl zaměřen nějaký vtip, oni však jej odrazili nebo se vyhnuli ztrátě či nebezpečí či haně), příběh desátý:</b> Mnich Cipolla slíbí vesničanům, že jim ukáže péro z křídla archanděla Gabriela; když však najde místo péra uhlí, namluví jim, že je to ono uhlí, na němž byl pečen svatý Vavřinec.<br>
<br>
<b>Den sedmý (o taškařicích, jimiž obalamutily ženy své manžely), příběh devátý:</b> Lydia, manželka Nikostratova, miluje Pyrrha a ten, aby jí mohl uvěřit, žádá na ní tři věci, jež ona vesměs udělá; krom toho užije s ním rozkoše v přítomnosti Nikostrata a pak choti namluví, že to, co viděl, není pravda.<br>
<br>
<b>Den osmý (o šprýmech, které denně tropí žena muži či muž ženě anebo muži jeden druhému), příběh první:</b> Gulfardo si vypůjčí peníze od Guasparruola, a když mu žena kupcova slíbí, že se sním za peníze vyspí, dá jí peníze, které si vypůjčil, a v její přítomnosti pak Guasparruolovi řekne, že už půjčku vrátil, k čemuž jeho manželka musí přisvědčit.<br>
<br>
<b>Den devátý (volné téma), příběh desátý:</b> Velebníček Gianni se na naléhání kmotra Pietra pokusí začarovat jeho ženu v kobylu; když dojde k přidělávání ohonu, kmotr Pietro řekne, že ohon nechce, a tím celé kouzlo pokazí.<br>
<br>
<b>Den desátý (o lidech, kteří vykonali něco šlechetného ve věcech lásky či jiných), příběh sedmý:</b> Král Petr se doví o horoucí lásce, jíž ho miluje chorá Lisa. Utěšuje ji, a když ji provdá za mladého šlechtice, políbí ji na čelo a prohlásí se provždy za jejího rytíře.
<br><br>
</TD></TR></TABLE>
</BODY></HTML>
