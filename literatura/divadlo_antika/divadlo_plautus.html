<HTML><HEAD><TITLE> Plautus: Komedie o hrnci </TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Plautus: Komedie o hrnci</b>
<br><br>
EUKLIO:<br>
Jsem ztracen a zničen! Kam mám teď jít, kam nejít? Držte ho! Koho a kdo?<br>
Nic nevím a vůbec nic nevidím, jsem jako slepý a bloudím sem tam<br>
a nemohu se dopátrat, kam vlastně jdu, kde jsem a kdo vůbec jsem.<br>
Tak pomozte mi, lidé, beru vás za svědky, slyšte, slyšte můj hlas<br>
a ukažte mi toho, kdo ukrad´ můj hrnec. Pověz to prosím tě, ty!<br>
Jsi přece dobrý. Poznávám to podle tvé tváře. Věřím, ti, mluv!<br>
Tak co je? Proč se mi smějete všichni. Ovšem, znám vás. Vím, že je zde<br>
i veliká spousta zlodějů. to všichni mají parádní šat.<br>
Tím chtějí zakrýt všechnu svou hanebnost a klamou ubohý lid,<br>
vždy sedí mezi počestnými lidmi. Řekněte, kdo to má, kdo?<br>
Z vás nikdo? Tak ty tam? Přiznej se mi, sic je to tvůj poslední den.<br>
Tak řekni, kdo má ten poklad? Co? Že nevíš? Ach běda, já nešťastný muž,<br>
je konec, jsem úplně zničen, ouvej! Co bídy mi přinesl tenhleten den,<br>
co nářku a smutku a jaký hlad a jakou chudobu! Všecko je pryč!<br>
Jsem ze všech nejnešťastnější. Nač ještě  žít, když nemám už nic,<br>
když nemám zlato, které jsem si tak pečlivě hlídal. Já ubožák, žel, <br>
jsem sám sebe okrad´ a oklamal a teď se radují všichni z mých běd,<br>
z mých pohrom a ztrát. To nemohu snést.
<br><br>
<li><b>Plautus: Amfitryon a jiné komedie</b>, přel. J.Špricl, Svoboda, Praha 1978
</TD></TR></TABLE>
</BODY></HTML>
