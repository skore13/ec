<HTML><HEAD><TITLE>Smil Flaška z Pardubic: Nová rada</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Smil Flaška z Pardubic: Nová rada</b>
<br><br>
<b>Jelen radí</b><br>
A už jelen před ním stojí:<br>
„Nechystej se nikdy k boji!<br>
Hleď vše vyříditi v míru,<br>
To je správné, na mou víru.<br>
Nikdy neměj v lásce zlých.<br>
Postrach musíš vzbudit v nich.<br>
Nevěrníky a zloděje<br>
Ztrestej, ať se každý chvěje;<br>
Nenech páchati násilí!<br>
Zato měj rád, králi milý,<br>
Ty, kdož v míru žiti chtějí,<br>
Ty měj ze všech nejraději.<br>
Každý nejvíc o to stojí,<br>
Abys panoval v pokoji.<br>
Na ty pamatuj se, králi,<br>
Co před tebou panovali,<br>
Bohu, lidem byli milí,<br>
Dobrou paměť zůstavili.<br>
O jejich životech čítej,<br>
O jejich činech přemítej,<br>
Před tvou dobrotou i oni<br>
Ať se v očích lidu skloní!<br>
A tak vždycky dobrým přej,<br>
Ale zlé, ty potrestej.<br>
Tak získáš na slávě, moci,<br>
Pak i na boží pomoci,<br>
Jíž si každý dobrý žádá,<br>
Taková je moje rada."<br>
<br>
<b>Opice radí</b><br>
Potom všetečná opice, <br>
šklebíc všelijak své líce, <br>
Radí králi s horlivostí:<br>
„Věnuj se vší šikovnosti,<br>
To ti vždycky stojí za to,<br>
Uč se dělat z dřeva zlato,<br>
Ať se dovíš chytré věci,<br>
Uč se také cizí řeči<br>
A zvěď, kde se co proneslo.<br>
Pokus se též o řemeslo.<br>
A ať tě hned nezarazí,<br>
Když se někde něco zkazí.<br>
Vůbec nemusíš dbát na to,<br>
Ať si všichni mají za to,<br>
Že ničemu nerozumíš.<br>
Mysli si, že všechno umíš,<br>
Zájem měj o to, co jiní<br>
Povídají nebo činí,<br>
Ať si jsou třeba z Afriky,<br>
Hleď odkoukat jejich triky<br>
A chtěj stále tam jen být,<br>
Kde lze něco pochytit."
<br><br>
<li><b>Smil Flaška z Pardubic: Nová rada</b>, přebásnil František Vrba
</TD></TR></TABLE>
</BODY></HTML>
