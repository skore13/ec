<HTML><HEAD><TITLE>Josef Václav Frič: Písně z bašty</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Josef Václav Frič: Písně z bašty</b>
<br><br>
<b>Resignace</b><br>
<br>
XIII.<br>
Ač jsem doznal bol, ach nejkrutější –<br>
národa bol, na vždy upadlého,<br>
neleží přec na mně kletba lidu mého:<br>
kletba svatozrády nejsmutnější!<br>
Ač umírám s touhou nejsvětější,<br>
nezkojenou, lidstva bloudivého,<br>
které marně hledá cíle svého –<br>
v ňadrech svých přec chovám pravdy nejtajnější!<br>
<br>
Dlouho by pokojně bylo svítívalo<br>
světlo malé, jasné, v kapli tužeb mých;<br>
vynesli ho v bouř – aj zachvělo se – zhaslo!<br>
Ptejte se světýlka, proč nad bouří žaslo?…<br>
Bouří zhaslo, blesk ho znova vznítil,<br>
proměnil ho v požár, jenž i z hrobu mého<br>
časem vyšlehne, ač teď se v chmury halí.<br>
Ptejte se požáru, čím se zdme – proč pálí! –
<br><br>
<li><b>Frič, Josef Václav: Písně z bašty</b>, Mladá fronta, Praha 1950
</TD></TR></TABLE>
</BODY></HTML>
