<HTML><HEAD><TITLE>Konstantin: Proglas</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Konstantin: Proglas</b>
<br><br>
Jsem předzpěv k svatému evangeliu. <br>
Jak dříve předpověděli proroci, <br>
Kristus přichází shromáždit národy, <br>
neboť jest světlem tohoto světa. <br>
Splnilo se to v tisíciletí tomto sedmém. <br>
Oni totiž řekli: Slepí prohlédnou<br>
a hluší uslyší slovo Písma. <br>
Neboť jest třeba poznati Boha. <br>
Proto slyšte, Slované, toto:<br>
Dar tento jest zajisté od Boha daný, <br>
dar boží jest to údělu na pravici, <br>
dar duším, nikdy se nekazící,<br>
těm duším, které jej přijmou. <br>
Matouš, Marek, Lukáš a Jan <br>
učí všechen lid a praví:<br>
Všichni, kdož spanilost svých duší <br>
vidíte, neboť toužíte radovat se, <br>
zapudit temnotu hříchu,<br>
a zbavit se zkázy tohoto světa <br>
a rajský život nalézti<br>
a uniknout plameni hořícímu, <br>
slyšte nyní svým rozumem, <br>
slyšte, všechen lide slovanský, <br>
slyšte Slovo, přišlo od Boha, <br>
slovo krmící lidské duše, <br>
slovo posilující srdce i rozum,<br>
slovo toto, připravující k poznání Boha. <br>
Jako bez světla se nepotěší<br>
oko patřící na všechno stvoření boží, <br>
nýbrž vše není ani krásné, ani viditelné, <br>
tak je to i s každou duší bez knih,<br>
jež nezná zákona božího, <br>
zákona knižního a duchovního, <br>
zákona zjevujícího ráj boží.<br>
Neboť který sluch, jestliže rachot hromu <br>
neslyší, může se báti Boha?<br>
Dále chřípí, nečichají-li vůně květu, <br>
kterak pochopí zázrak boží?<br>
Vždyť ústa, jež necítí sladkosti, <br>
činí člověka jako kamenným. <br>
Ještě víc však duše bez knih <br>
zdá se být v lidech mrtva.<br>
Bratři, to vše jsme my uvážili <br>
a povíme vám radu výbornou, <br>
která všechny lidí zbaví<br>
života zvířeckého a žádostivosti, <br>
abyste, majíce mysl nerozumnou, <br>
a slyšíce slovo cizím jazykem, <br>
neslyšeli je jak hlas zvonce měděného. <br>
Neboť svatý Pavel uče toto řekl, <br>
modlitbu svou napřed vzdávaje Bohu: <br>
Chci raději pět slov pověděti,<br>
a svým rozumem je říci,<br>
aby i všichni bratři rozuměli,<br>
nežli deset tisíc slov nesrozumitelných. <br>
Kterýpak člověk toho nechápe,<br>
který nepřidá moudrého podobenství, <br>
vykládajícího nám správné řeči? <br>
Vždyť jako zkáza hrozí tělu,<br>
a všechno je hubí, víc než hnis je ničíc, <br>
nemá-li patřičného pokrmu,<br>
tak každá duše přestává<br>
žít a nemá v sobě života božího, <br>
když slova božího neslyší.<br>
Ještě jiné podobenství velmi moudré <br>
povězme: Lidé, kteří se milujete<br>
a chcete růsti růstem božím, <br>
kdo z vás neví, že tato víra pravá, <br>
jako símě padající na pole, –<br>
tak ona v srdcích lidských<br>
má zapotřebí deště božích písem, <br>
aby úroda boží hojněji vzrostla?<br>
Kdo může povědět všechna podobenství, <br>
jež usvědčují národy bez knih, <br>
nehovořící řečí srozumitelnou?<br>
Ani umí-li všechny řeči, <br>
nedovede vylíčit jejich bezmoc.<br>
Nicméně rád bych připojil své podobenství <br>
a málo slovy podal mnoho smyslu.<br>
Nahé jsou zajisté všechny národy bez knih <br>
a nemohou bojovati bez zbraní<br>
s protivníkem našich duší, <br>
uchystáni za kořist věčné muky. <br>
Národové, kteří nemáte rádi nepřítele <br>
a hodláte zápolit s ním mocně, <br>
otevřete pozorně dveře rozumu,<br>
když jste přijali nyní zbraň tvrdou, <br>
kterou kovají knihy Hospodinovy, <br>
hlavu ďáblovu mocně potírající. <br>
Neboť kdo přijme knihy tyto –<br>
Moudrost-Kristus jimi mluví<br>
a vaše duše posiluje –<br>
Apoštoly pak se všemi Proroky, <br>
kdo zajisté jejich slova zvěstují,<br>
budou schopni zabít nepřítele, <br>
dobré vítězství Bohu přinášejíce, <br>
rozkladu těla hnilobném uniknou, <br>
těla, jehož život je jako ve snu, <br>
nebudou padat, ale pevně stát,<br>
a že vůči Bohu se ukázali chrabrými, <br>
budou stát na pravici božího trůnu, <br>
když přijde ohněm soudit národy, <br>
věčně s anděly se radujíce,<br>
ustavičně slavíce Boha milostivého, <br>
písněmi z knih vždycky<br>
Boha opěvajíce, který se nad lidmi smilovává. <br>
Jemu přísluší všeliká sláva,<br>
čest a chvála, boží Synu, vždy <br>
s Otcem i svatým Duchem<br>
na věky od veškerého tvorstva. <br>
Amen. 
<br><br>
<li>přel. J.Vašica
</TD></TR></TABLE>
</BODY></HTML>
