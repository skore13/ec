<HTML><HEAD><TITLE>Langston Hughes</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Langston Hughes: Sváteční šaty k židovi</b>
<br><br>
<strong>Zimní blues</strong><br>
<br>
Zrovna za nejhorší zimy,<br>
všecko přikrýval sníh.<br>
Zrovna za nejhorší zimy,<br>
všecko přikrýval sníh -<br>
muž mi utek v předvečer<br>
svátků vánočních.<br>
<br>
Já si z toho málo dělám,<br>
ale nechal mě tu bez uhlí.<br>
Já si z toho málo dělám,<br>
ale nechal mě bez uhlí.<br>
Když má muž rád, nemá utéct<br>
zrovna, když mrazy přituhly.<br>
<br>
Mluvil moc o své lásce.<br>
Že ho lež v hrdle neškrtí!<br>
Mluvil moc o své lásce.<br>
Že ho ta lež neškrtí!<br>
Jediný, koho budu<br>
mít ráda až do smrti.<br>
<br>
Růžový keř sobě koupím,<br>
zasadím jej u zídky.<br>
Růžový keř koupím,<br>
zasadím u zídky,<br>
aby, až umřu, nemuseli<br>
do obchodu pro kytky.<br>
<br>
<strong>Langston Hughes: Shakespeare v Harlemu<br>
<br>
Zpěv služky z Jihu</strong><br>
<br>
Paní Zahradníková je na zahradě.<br>
Paní Dvorná na dvoře.<br>
Paní Zbožná na bohoslužbách<br>
a ta černá jenom dře!<br>
Pane!<br>
A ta černá jenom dře.<br>
<br>
Národy ve válce se bijí<br>
a vybité pak ležet zůstanou.<br>
Někdy si myslím, že bílí lidi<br>
nestojí za grešli zlámanou.<br>
Jo, paní!<br>
Nestojí za grešli zlámanou.<br>
<br>
Před týdnem barevného lynčovali.<br>
Pověsili na stromě.<br>
Ten chlapec nic neřek, jenom<br>
že máme žít svobodně.<br>
Jo, paní!<br>
Že máme žít svobodně.<br>
<br>
Já nejsem prostořeká<br>
a žádná dračice -<br>
ale někdy si myslím, že bílí<br>
jsou bez srdce.<br>
Jo, paní!<br>
Jsou bez srdce.<br>
<br>
<strong>Ku Klux</strong><br>
<br>
Vyvedli mě<br>
z města kousek výš,<br>
Řekli: V slavnou bílou<br>
rasu nevěříš?<br>
<br>
Řek jsem: Jářku, mister,<br>
to je složité.<br>
Budu věřit všemu,<br>
mě pustíte.<br>
<br>
Řek ten běloch: Chlape,<br>
to jsem věděl hned,<br>
že mě budeš ještě<br>
k tomu urážet!<br>
<br>
Do hlavy mě třískli,<br>
knockoutovali.<br>
Na zemi pak do mne<br>
všichni kopali.<br>
<br>
Jeden zabiják řek:<br>
Negře, polez blíž -<br>
tak co, v slavnou bílou<br>
rasu nevěříš?<br>
<br>
<strong>Langston Hughes: Lístek jenom tam<br>
<br>
Sladké je žít</strong><br>
<br>
Šel jsem si sednout k řece,<br>
koukal, jak vlny jdou.<br>
A potom jsem tam skočil,<br>
byl jsem hned pod vodou.<br>
<br>
Vyplul jsem a začal vzlykat!<br>
Vyplul jsem a spustil křik!<br>
Kdyby voda nebyla tak chladná,<br>
byl bych už nebožtík.<br>
<br>
Ale bylo<br>
tak chladno v té vodě!<br>
Tak chladno!<br>
<br>
Vyjel jsem šestnáct pater<br>
a koukal Bohu do oken.<br>
Myslel jsem na své děvče<br>
a váhal se skokem.<br>
<br>
Stál jsem tam a začal vzlykat.<br>
Stál jsem tam a spustil křik.<br>
Kdybych nebyl tak vysoko,<br>
byl bych už nebožtík.<br>
<br>
Ale bylo tam<br>
tak vysoko!<br>
Tak vysoko!<br>
<br>
Tak asi budu žít dále,<br>
nezbývá, než abych žil.<br>
Pro lásku bych třeba zemřel -<br>
ale pro život jsem se narodil.<br>
<br>
Můžete mě vidět vzlykat,<br>
slyšet mě, když spustím křik -<br>
má milá, jen se vztekni -<br>
nebude ze mne nebožtík.<br>
<br>
Sladké je žít!<br>
Sladké jak víno pít!<br>
Sladké je žít!<br>
<br>
<strong>Langston Hughes: Montáž nesplněných snů<br>
<br>
Dětská říkadla</strong><br>
<br>
Když jsem byl malý, hrávali jsme si:<br>
Jedna - dva - tři, my jsme bratři!<br>
a podobně. Ale teď, Pane,<br>
poslechni si tu drobotinu!<br>
<br>
Ten, co přináší<br>
bílý děti,<br>
nepřines mě sem:<br>
já vím, že nemůžu<br>
být presidentem.<br>
<br>
A vždyť v tomhle bloku<br>
jsou dva tisíce dětí!<br>
<br>
To, co nežere<br>
bílý děti,<br>
žere nás náramně:<br>
my víme, že svobodu<br>
všichni nemáme!<br>
<br>
Jsou mezi těmi maličkými jistě i některé zkažené -<br>
jedno mi hodilo do okna tvrdý míč<br>
a má zlatá rybka spolkla sklo.<br>
<br>
Co platí<br>
pro bílý,<br>
vzali nám zlodějsky:<br>
"Svoboda a spravedlnost -<br>
che - pro všecky"<br>
Hop-pop-adá!<br>
Skí! Dadl-dý-dů!<br>
Be-bop!<br>
Slané buráky!<br>
<br>
De-dop!<br>
<br>
<li><strong>Hughes, Langston: Černoch zpívá blues</strong>, přel. J.Valja, SNKLHU, Praha 1957
</TD></TR></TABLE>
</BODY></HTML>
