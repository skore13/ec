<HTML><HEAD><TITLE>Robinson Jeffers</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<strong>Robinson Jeffers: Božsky marnotratná krása</strong><br>
<br>
Vichrné tance racků, hra štěkajících tuleňů<br>
nad mořem, pod mořem...<br>
Božsky marnotratná krása<br>
vládne hrám a řídí osudy a dává stromům růst<br>
a vrchům čnít a vlnám znít.<br>
Neuvěřitelná krása štěstí<br>
věnčí ohnivými hvězdami spojení rtů, ó kéž jsme také<br>
spojeni v lásce, neboť ani panna neplane<br>
a nežízní po lásce více,<br>
než dychtí po tobě má krev<br>
zde na tulením pobřeží, kde křídla racků<br>
vysoko nahoře tkají vzdušné závěsy<br>
božsky marnotratné krásy!<br>
<br>

<strong>Robinson Jeffers: Ptáci</strong><br>
<br>
S vášnivě melodickým křikem loví pár krahujců<dd>
nad předhořím,<br>
krouží a vrhá se dolů, hlavy k severozápadu,<br>
a proniká jak dvé stříbrných šípů, vystřelených<dd>
skrze clonu, hluk oceánu,<br>
který dupe svou žulu; jejich rudé hřbety se<dd>
chvílemi zalesknou<br>
pod samým oknem tam kolem skalnatých podpěr<dd>
domu; nic líbeznějšího,<br>
nic hbitějšího není v prostoru. V západním směru,<dd>
paběrkujíce po vlnách,<br>
shromáždili se špinavě šedí tuláci moře – rackové<dd>
a severozápadní vítr jim pohání<br>
křídla do divokých spirál vichrného tance.<br>
Svěží jako vzduch, slaní jako pěna, pohrávají si<dd>
ptáci v čirém větru, přilétají sokolové,<br>
zapomínající na duby a sosny, objevují se rackové<br>
od karmelských písčin a od písčin při ústí<dd>
řeky, od Lobosu i z bezhraničných dálek<br>
mocné masy moře, neboť báseň<br>
potřebuje mnohost, mnohost myšlenek, plnou<dd>
horoucnost, i všechny ty dravé ptáky,<dd>
melodicky křičící<br>
lesklé jestřáby, kroužící a střemhlav se vrhající<dd>
dolů, i nevzhledné šedé<br>
hladovce, opeřené touhou po spádech, ty slané<dd>
slizké zobáky, přilétající od hrotitých<br>
skalnatých břehů pevniny i od neznámých vod.<br>
<br>

<strong>Robinson Jeffers: Mys Joe</strong><br>
<br>
Mys Joe má zubaté čelisti a v nich má rozdrcené lodi; má divokou a osamělou krásu;<br>
toulejte se tu celý den a nespatříte, co by nebylo básní.<br>
<br>
Viděl jsem stěžně a prkna vraků na skalách a v pozadí za opuštěnou přímořskou<br>
loukou se zvedal zkroucený a větrem otřískaný předvoj borovic, náspy mlhy se klenuly<br>
<br>
nad lesem a nad vším, ploché přímořské louky v tomto období roku byly pokryty<br>
zlatými nízkými květy, zvanými šlépěje jara, milióny kvítků,<br>
<br>
a jejich záře stoupala do mlhy a zaplavovala ji až po klenbu, zatímco my se toulali<br>
kouzelným krajem, kde světlo šlehalo od země a bylo zlaté. <br>
<br>
Ještě někdo tu přecházel, starý Číňan, který sbíral chaluhy na skaliscích<br>
a přinášel je pak v košíku na cíp louky, kde je rozprostíral k usušení na slunci.<br>
<br>
Trvalé věci potřebuje báseň, věci velkých časových rozpětí,<br>
Ustavičně obnovované nebo neustále přítomné. <br>
<br>
Tráva, ta rok co rok svou stálostí se odevždy rovná a bude rovnat horám;<br>
módní a chvilkové věci nemusíte ani vidět, ani o nich hovořit.<br>
<br>
Člověk, sbírající potravu za slavnostní přítomnosti země a oceánu<br>
na pobřeží, kde tolik správných mužů ztroskotalo, pod mlhou a mezi květy,<br>
rovná se horám a bude se jim rovnat tak jako v minulosti; záře od země byla<br>
jen rozmarem přírody, člověk musí přírodě odpustit mnoho rozkošných klamů. <br>
<br>

<strong>Robinson Jeffers: Starý kameník</strong><br>
<br>
Kameny,  které  se svažovaly do moře po tisíce<dd>
let,<br>
vyšplhaly na útes a zůstaly nehybně navrstveny<dd>
ve zdech domu; uragán<br>
si může vydávit plíce, ale kameny se nepohnou,<br>
setrvávají na svých místech; vzpomínají na ne-<dd>
konečné<br>
úklady věčně se zmítající vody a na slizké skrýše<br>
podle břehu; nikdy se už nevydají nazpět<br>
k přílivům a snům, do zástupů vln<br>
a nezadržitelných vírů, ale stojí pevně na výšině -<br>
už v koncích? Ano, ale nezdolány.<dd>
Mám mnoho společného s těmito dáv-<dd>
nými balvany.<br>
Vy staří druhové, já také unikl z moře a pevně<dd>
stojím.<br>
Sdílel jsem v životě lidské iluze, blátivé bláznov-<dd>
ství<br>
a dychtivé vášně, ale asi před třiceti lety mne<dd>
něco vyrvalo<br>
z valchy příbojů; a nemusím dokonce ani před-<dd>
stírat,<br>
že jsem jedním z lidí. Musím jen stát zde,<br>
sám a s otevřenýma očima v zářivém vzduchu,<dd>
a stárnout,<br>
zatímco pozoruji se zájmem a toliko s malou<dd>
nevolností podvádějící pastýře lidí,<br>
tuto dobu demagogů a potlačeného lidu, proměny<dd>
moci<br>
a nelítostné totální války, připravující pád;<br>
ale i nesmírnou nadlidskou krásu věcí pozoruji:<dd>
skálu, moře a hvězdy,<br>
vzdorující všemu bláznovství a věčně trvající,<br>
pozoruji ptáky, jak plachtí vzduchem nebo buší<dd>
po způsobu srdce svými křídly<br>
nízko nad hladinou, a také pozoruji pochodně<dd>
západu   slunce   a  hroty   mysu  Lobos<dd>
a v noci<br>
slýchám ohromné vlny, ty své opojené   lamače<dd>
skal,<br>
šplhající na útes a ulamující ještě víc kamenů pro<dd>
mne<br>
na stavbu domu. Staré žulové balvany mi nahra-<dd>
zují lidi:<br>
mají tvrdé lebky a těžkopádnou mysl, ale jsou<dd>
věrné, nejsou ani blázni, ani tlachalové,<br>
a tam, kde stojí dnes, budou stát také zítra.<br>
<br>
<li><strong>Jeffers, Robinson: Básně z Jestřábí věže</strong>, přel. K.Bednář, ČSS, Praha 1964
</TD></TR></TABLE>
</BODY></HTML>
