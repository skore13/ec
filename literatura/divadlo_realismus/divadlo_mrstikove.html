<HTML><HEAD><TITLE>Bratři Mrštíkové: Maryša</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Bratři Mrštíkové: Maryša</b>
<br><br>
<em>Páté jednání, výstup třetí<br>
Oknem kuchyně je vidět na záhrobeň, kde děvče-dělnice osekává roští, zametá a popěvuje si: „O vánoci, dlúhé noci".</em><br>
<br>
VÁVROVÁ      <I>(přiklekne k peci a tváří se, jako by opravovala oheň)</I><br>
VÁVRA      <I>(odhodí čepici na lavici a k ženě obrácen zády, ptá se drsně)</I> Berete řepu z té první hromady – nebo z té v rohu? <br>
VÁVROVÁ      <I>(neodpovídá, náhle se však probudí z tupé strnulosti)</I> Z první.<br>
VÁVRA     A krky ste už zkrmily? <br>
VÁVROVÁ      <I>(utrhne se naň)</I> A nestaré se. Víme, co máme dělat. <I>(Rovná chvatně na sporáku hrnce)</I><br>
VÁVRA      <I>(hrubě)</I> No, zeptat se snad smím? <br>
VÁVROVÁ      <I>(se smíchem)</I> Eh, tak se pté... mně je to jedno.<br>
VÁVRA     Ba jedno. Všecko je ti jedno. To, co ty, to nedovede ani, keró šupem vodí po světě.<br>
VÁVROVÁ     Ještě mě nevedli!<br>
VÁVRA     Daleko do teho nemáš. <br>
VÁVROVÁ      <I>(pohrdlivě se usměje a poopravuje mechanicky šátek na hlavě)</I> Ba nemám.<br>
VÁVRA      <I>(ohlédne se po ní a mlčí)</I> Oh, šak já ti tvýho Františka osladím! <I>(Sáhne po čepici a poručí)</I> Snídani mně přichysté! Pojedu pro dříví. <br>
VÁVROVÁ      <I>(stojí jako předtím u sporáku a hledí stále na jedno místo. Když Vávra odchází, zdlouha se po něm ohlíží)</I> <br>
VÁVRA      <I>(odejde)</I><br>
VÁVROVÁ <I>(sama)</I> Jdi, ďáble ošklivé! Budeš mět nachystáno, cos ešče jakživ nejedl. <I>(Jde chvatným krokem do vedlejší světnice, kde je za scénou slyšet totéž bouchnutí víka jako ve 4. jednání. Vrátí se, strhne hmoždíř z police, hodí obsah papírku do něho a rychle tluče otrušík)</I> Jako potkána ti zadávím a potem řvi a vyhrožuj, jak se ti zlíbí. <I>(Dotluče. S ještě větším chvatem slévá kávu a vysype jed z hmoždíře do hrnka s kávou)</I><br>
<br>
<em>výstup čtvrtý</em><br>
<br>
VÁVRA      <I>(vejde a věší pilku na hřebík)</I> <br>
VÁVROVÁ      <I>(se hřmotem se probírá v lžičníku, a pak nese Vávrovi hrnek se lžičkou)</I> Chceš bílý, nebo černý? Nesu ti černý – <br>
VÁVRA      Černý mně dej. <br>
VÁVROVÁ      <I>(staví na stůl před něho hrnek)</I><br>
VÁVRA      <I>(mlčky sedne a položí čepici na stůl)</I> Sladilas to? <br>
VÁVROVÁ      <I>(sejme cukr z police, přinese na stůl a mlčky přisune k němu)</I> Zapomněla jsem. <I>(Pak jde zas ke sporáku a sleduje stranou každý jeho pohyb)</I> <br>
VÁVRA      <I>(míchá lžičkou a srkne kávy)</I> Od koho je káva? <br>
VÁVROVÁ      Od  žida.<br>
VÁVRA     A proč ne ze spolku?<br>
VÁVROVÁ      Měli  zavříno.<br>
VÁVRA     Tahle je ztuchlá nebo co. <I>(Rychle pije)</I> <br>
VÁVROVÁ      <I>(jeví nepokoj a neví, jak a kde má stát. Ohlíží se stále po Vávrovi. S nápadným účastenstvím)</I> Pojedeš na panský? <br>
VÁVRA     Na panský. Proč se ptáš? <br>
VÁVROVÁ     Tak; aby dříví bylo suchý. Včera jsme nemohly ani zatopit. <I>(Oba mlčí)</I><br>
VÁVRA      <I>(vstane a nerozhodně přistoupí k ženě, podívá se na ni, ale vida ji nevlídnou, vrátí se a pije. Přistoupí znovu k ní. Vlídně)</I> Maryško!<br> 
VÁVROVÁ      Co chceš?<br>
VÁVRA     Proč seš na mě taková zlá? Což nemůže bét u nás jináč? Ubyde ti, když se na mě vlídně podíváš? Poslechni, Maryšo! – Já na všecko zapomenu, nic ti nebudu vyčítat, nikomu nebudu hrozit, jen dyž trochu lepší vůlu budu vidět u tebe. – Nevíš, jak to člověka bolí – <br>
VÁVROVÁ      <I>(zakryje si rukama i zástěrou oči a tvář. Ze dvora zvoní cepy)</I><br>
VÁVRA Tak sem si sliboval, že až budeš mó ženó, všechno pro tebe udělám, co enem si budeš přát – jen abys byla u mě spokojena a šťastná. A zatím – podívé se na mě – podívé se na sebe. Na hromech líháme, na hromech vstáváme. Je teho potřeba? Musí to bét? <I>(Přivine ji vilně k sobě a chce ji líbat)</I> Co si tvý srdce jenom žádá, nic ti neodepřu. Všecko pro tebe udělám. <I>(Políbí ji)</I><br>
VÁVROVÁ <I>(polo dobrovolně, polo s nucením prohne se mu pod rukou a dá se políbit na tvář. Pojednou se zachvěje na celém těle, odpáčí mu ruku a s odporem uhne od něho)</I> <br>
VÁVRA      <I>(přemáhá zlost a dotkne se jejího ramene; i doráží prosebně)</I> Dyž ti pěkně prosím. Mám přece děti; co z nich bude, dyž budó vidět, jaké vedeme život? <br>
VÁVROVÁ      <I>(rozhodí ruce a mírně jej odstrčí od sebe)</I> Sedni a pi! <I>(Jde pro hrnek)</I> Cos nedopil? <I>(Postaví hrnek zpět)</I><br>
VÁVRA      <I>(vezme hrnek a dopije do dna. Okamžik mlčení)</I><br>
VÁVROVÁ     Keré  si vezmeš kožuch. <br>
VÁVRA      Ten dlóhé mně přines. <br>
VÁVROVÁ      <I>(jde do vedlejší světnice a ihned se vrátí s kožichem)</I><br>
VÁVRA      <I>(oblékne kožich – dlouhý žlutý)</I> Dohlídni na mlat a Rozára ať strace podestele novó slámu. <I>(Odejde. Za scénou tepou cepy)</I><br>
VÁVROVÁ <I>(sama přemožena rozčilením zavrávorá – obepne lokte kolem hlavy a potácí se směrem, kde na zdi visí krucifix. Tiše stojí opřena o zeď a s hlavou vztyčenou leží nehybně na zdi)</I> Sám temu chtěl.<br>
<I>(Cepy náhle přestanou tepat a ze dvora zaléhá sem hluk a ropot několika mužských i ženských hlasů. Hluk roste a blíží se. Musí uplynout delší chvíle, než cepy přestanou tepat, aby Vávrová měla dosti času – vyhrát všechny pocity, které se v ní ozývají této chvíle. Občas vzhlíží ke kříži. Když cepy přestaly tepat, ozve se v ní strach. Strašné ticho. Teprve až odehrála tento poslední pocit, který jí divoce zmítá, přiběhne Rozára)</I><br>
<br>
<em>výstup pátý </em><br>
<br>
ROZÁRA      <I>(v běhu, běží rovnou cestou pro vodu)</I> Pro Boha všemohoucího, paňmámo – – co se to stalo – – pantáta je bez sebe – – VÁVROVÁ      <I>(ani se nehne)</I> <br>
ROZÁRA      <I>(s podivením hledí po ní, a pak odběhne)</I><br>
<br>
<em>výstup šestý</em><br>
<br>
VÁVROVÁ      <I>(sama, stále na svém místě. Hluk se blíží síní dovnitř. Delší chvíle. Hraje očima. Oknem je vidět)</I><br>
MLATCI      <I>(ženy i mužští zpola vedou, zpola nesou Vávru – polomrtvého. Výkřiky)</I> <br>
HLASY     Co se mu jen stalo? Co se mu jen stalo? Tak najednó?! <br>
VÁVROVÁ      <I>(právě když s Vávrou mají přijít dveřmi v pozadí na jeviště, zvedne oči k nebi)</I><br>
ŽENA      <I>(předběhne mlatce, všimne si pátravě Vávrové, uchopí ji za ruku, trhne doprostřed jeviště a pohlédne jí do odvrácené tváře)</I> Děvčico neščasná – tys jé otrávila!? <I>(Ve dveřích objeví se pouze boty mrtvého. V pozadí ve dveřích muži nesoucí Vávru)</I> <br>
VÁVROVÁ      <I>(dutě)</I> Otrávila.<br>
<br>
<em>Opona spadne</em>
<br><br>
<li><strong>Deset z Národního</strong>, Albatros, Praha 1983
</TD></TR></TABLE>
</BODY></HTML>
