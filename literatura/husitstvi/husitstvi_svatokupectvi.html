<HTML><HEAD><TITLE>Hus, Jan: Knížky o svatokupectví</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Jan Hus: Knížky o svatokupectví</b>
<br><br>
Ohledajme, muož-li papež býti svatokupcem? A zdá se, že nemuož, protože on jest pán všeho světa, jemuž sluší bráti jakž chce a činiti jakž chce; a také že jest otec najsvětější, jehož se hřích nemóž chopiti. Tu věz, že mnozí papežové byli sú kacieři a jinak zlí, a jsú s papežství ssazeni; a ty bylo by dlúho psáti. Protož neměj v tom pochybení, byť papež nemohl svatokupcem býti. A ktož by to držel řka, že papež nemóž svatokupčiti neb jinak smrtedlně hřešiti, ten by ho mínil nad Petra i nad jiné apoštoly vznésti. A k duovodu, jenž die, že on jest pán všeho světa, jemuž sluší bráti jakž chce a činiti jakž chce, odpověd jest, že jediný jest pán všeho světa, jenž nemuož hřešiti a jemuž sluší po světě vlasti a činiti jakž chce, a ten pán jest Buoh mocný. A dále když die dóvod, že papež jest otec najsvětější, jehož nemuož se hřích
chopiti, přím toho, neb jediný jest otec náš najsvětější, Pán Buoh, jehož se hřiech nemuož chopiti.<dd>
Ale snad díš: „Zde na světě papež jest otec najsvětější!" Tu diem, že když dovedeš, že on najsvětěji jest živ, následuje Krista v chudobě, v pokoře, v tichosti, v nesmilství a v práci, tehda tobě puojčím, že jest najsvětější; ale očitě lakomství, pýcha a jiní hříchové činí lidem domnění, že on není otec najsvětější! Ale dieš: „Vešken svět nazývá ho otcem najsvětějším, a ty sám nic; kterak má tobě viece věřeno býti?" Tu diem, že příliš tu saháš řka: „Vešken svět," a jedva snad stý díl lidu má ho za římského biskupa. Avšak buď to, že by všickni lidé svatým neb najsvětějším ho nazývali; když by v skutcích Kristu se protivil, tehda pro jich nazývaní nic by svat nebyl. 
<br><br>
<li><b>Hus, Jan: Knížky o svatokupectví</b>, Praha 1954
</TD></TR></TABLE>
</BODY></HTML>
