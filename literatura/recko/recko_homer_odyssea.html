<HTML><HEAD><TITLE> Homér: Odyssea </TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Homér: Odyssea<br>
(ukázka o Skylle a Charybdě)
</b>
<br><br>
O Skylle nemluvil jsem, té nestvůře nezdolné,<br>
Aby snad druhové hrůzou mi nechtěli veslovat dále,<br>
aby se nechtěli spíš kdes uvnitř korábu ukrýt.<br>
Tehdy já zapomněl též i na Kirčin bolestný příkaz,<br>
když mi na srdce kladla, ať nijak se nechystám k boji:<br>
naopak, skvělou zbroj jsem oděl a do každé ruky<br>
uchopil po dlouhém kopí a vystoupil na pokrov lodi<br>
na přídě, neboť jsem čekal, že odtamtud asi se nejdřív<br>
objeví skalní Skylla, jež hrozila zkázou mým druhům.<br>
Nikde jsem nemoh ji spatřit, a už mi zemdlely oči,<br>
jak jsem se rozhlížel všude a díval k té mlhavé skále.<br>
My pak tou úžinou pluli a kvíleli, neboť tam byla<br>
na jedné straně Skylla a na druhé Charybdis božská.<br>
Kdykoli chrlila vodu, jak měděnec na prudkém ohni<br>
všecka se zdýmala varem a vířila, do výše pěna<br>
stříkala k vrcholkům skal a na oba dopadávala.<br>
Kdykoli slanou tu vodu však začala, do sebe vpíjet,<br>
uvnitř v zející vír se stáčela všechna a kolem<br>
strašlivě hučela skála a země od písku tmavá<br>
zespod se ukazovala – i bledli mí druhové hrůzou.<br>
My jsme se zalekli zkázy a k Charybdě upřeli pohled.<br>
Zatím mi urvala Skylla šest druhů z vyduté lodi,<br>
kteří jak rukama byli, tak silou nejlepší ze všech.<br>
Když jsem se po rychlé lodi a zároveň po druzích rozhled,<br>
spatřil jsem již jen nohy a nad nimi ruce těch druhů,<br>
nesených Skyllou vzhůru. Ti ubozí křičeli hrozně,<br>
jménem volali mne – již naposled! – zoufalí v srdci.<br>
Jako když z výběžku skály kdes rybář svým předlouhým prutem<br>
hází s úmyslem lstivým své vnadidlo nevelkým rybám,<br>
vrhaje do moře rourku, jež z rohu je polního býka,<br>
jednu pak lapí, a jak se tak třepotá, hodí ji na zem,<br>
tak sebou třepali oni, když ke skále vzhůru je nesla.<br>
Žrala jev otvoru sluje a v strašné smrtelné tísni<br>
druhové kvíleli žalně a ruce vzpínali ke mně.<br>
To bylo nejžalostnější, co na vlastní oči jsem spatřil,<br>
ze všeho, co jsem zažil, když mořské dráhy jsem zkoumal.

<br><br>
<li><b>Homér: Odysseova dobrodružství</b>, přel. R.Mertlík, Československý spisovatel, Praha 1968
</TD></TR></TABLE>
</BODY></HTML>
