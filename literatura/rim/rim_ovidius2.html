<HTML><HEAD><TITLE> Ovidius: Umění milovat </TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Ovidius: Umění milovat</b>
<br><br>
<b>Dopisy</b><br>
Destička politá voskem ať napřed prozkoumá půdu,<br>
destička první ať jde, důvěrník citů a slov.<br>
Ta ať tvé lichotky nese a obvyklá milenců slova,<br>
prosby, a nikoli skrovné, připoj, ať kdokoli jsi.<br>
Hektora Priamovi dal Achilleus, prosbami pohnut,<br>
prosebným hlasem se dá dojmout i hněvivý bůh.<br>
Jenom ať nešetříš sliby! Což nešetřit sliby snad škodí?<br>
Může přec každý muž na sliby bohalý být.<br>
 <br>
Naděje nadlouho trvá, když jedenkrát dosáhla víry;<br>
je to sic bohyně klamná, tobě však hodí se přec.<br>
Jestli dáš cokoli ženě, přec právem tě opustit může,<br>
odnese dřívější dary, neztratí docela nic.<br>
Proto se vždycky tvař, že dáš, cos dosud jí nedal;<br>
takto již rolníka často oklamal neplodný lán,<br>
takto neváhá znovu hráč prohrával, nechce-li prohrát,<br>
často i kostky zvou zas dychtivé ruce hrát dál.<br>
To je tvůj úkol a cíl: vždy bez daru nejdřív se snoubit!<br>
Vzdala se, vzdá se li zas, aby si získala dar.<br>
Proto ať destička jde, v ni licholná slova piš rydlem.<br>
První ať vyzkouší cestu, vyzví, co ukrývá hruď.<br>
Písmo i Kýdippu svedlo, když v jablku k nohám jí padlo,<br>
chytla se na vlastní slova dívka ta, netušíc nic.<br>
<br>
<b>Buď výmluvný</b><br>
Uměním krásným se uč, to radím ti, mládeži římská,<br>
ne abys hájila jen viníky mající strach;<br>
jako i přísný soudce, i vybraný senát a národ<br>
podlehne obratné řeči, dívka jí podlehne též.<br>
Ať se však skrývá ta moc, svou výmluvnost na odiv nestav,<br>
nechať se chrání tvá ústa trapných a nápadných slov.<br>
Kdopak, kdo zdravý má rozum, jde před něžnou milenku řečnit?<br>
Často i přehnaný dopis nelibost vyvolal v ní.<br>
Užívej obvyklých slov, mluv tak, abys důvěru vzbudil,<br>
navíc však lichotky piš, jak bys k ní mluvil ty sám.<br>
<br>
<b>Ne hejskovství, ale prostá elegance!</b><br>
Nesmíš však v oblibě mít si želízkem natáčet vlasy, <br>
		aniž hranami pemzy nohy si hladiti smíš. <br>
<br>
Tohle nechť činí ti, kdo hlučně při fryžské písni<br>
		matku Kybelu slaví, mísíce výskot a křik.<br>
Spíše nedbalý vzhled se pro muže hodí. Tak Théseus <br>
		Ariadnu si odnes, aniž měl pěstěný vlas; <br>
vzplanula pro Hippolyta, ač nebyl vyšňořen, Faidra; <br>
		Adónis, stvořený pro les, miláčkem bohyně byl. <br>
Čistotu v oblibě měj: buď opálen z Martova pole, <br>
		toga ať dobře ti padne, beze vší poskvrny buď! <br>
Na zubech neměj kaz a neměj strnulý jazyk, <br>
		nechať ti v střevíci volném nepluje noha sem tam, <br>
nedej se nedbale stříhat, to hyzdí a zježuje vlasy, <br>
		proto své vlasy a vousy obratné ruce vždy svěř! <br>
<br>
Nehty ať nepřečnívají, ať není za nimi špína, <br>
		také ať z nosní dírky chloupek ti neleze ven! <br>
<br>
Nechať ti z páchnoucích úst též nevane odporný výdech, <br>
		potem, jímž kozel páchne, nedráždi nikomu čich! <br>
Ostatní na péči ponech všem dívčinám bujným a tomu, <br>
		kdo si chce získat muže, ježto je zvrácený muž. <br>
<br>
<b>Umění smíchu, pláče a mluvy</b><br>
Máš-li snad černé zuby neb velké a nakřivo rostlé, <br>
		utrpíš velkou škodu, budeš-li příliš se smát. <br>
Dívky (kdo by v to věřil?) se dokonce učí i smíchu, <br>
		chtějí i po této stránce získat si půvabný vzhled. <br>
Otvírej mírně ústa a na obou tvářích měj důlky, <br>
		přitom kořeny zubů zakrývej okrajem rtů. <br>
Nesměj se stále a stále, až křeč tě v slabinách svírá: <br>
		jakousi ženskou něhou zvoniti musí tvůj smích! <br>
Jedné zvrácený chechtot zas ústa ošklivě zkřiví, <br>
		druhá se při smíchu třese – spíše bys věřil, že lká; <br>
jiná zas, když se směje, tak nějak odporně vřeští, <br>
		jako když oslice hnusná hýkajíc otáčí mlýn. <br>
Kam až umění nejde? I půvabně plakat se učí, <br>
		kdykoli, jakkoli chtí, dají se v nářek a pláč. <br>
Což když některé hlásky též zbavují správného znění, <br>
		a když i nutí jazyk pronášet šeplavý zvuk? <br>
Půvab je v chybě té, když ledacos vysloví špatně, <br>
		hůř se však učí mluvit, nežli jak dovedly již.

<br><br>
<li><b>Ovidius: O lásce a milování</b>, přel. R.Mertlík, D.Svobodová, Svoboda, Praha 1990 (Lásky, Listy milostné, Umění milovati, Jak léčit lásku)
</TD></TR></TABLE>
</BODY></HTML>
