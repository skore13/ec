<HTML><HEAD><TITLE>Josef Kainar: Nové mýty</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<strong>Josef Kainar: Nové mýty </strong><br>
<br>
<strong>Stříhali dohola malého chlapečka </strong><br>
<br>
Stříhali dohola malého chlapečka <br>
kadeře padaly k zemi a zmíraly <br>
kadeře padaly jak růže do hrobu <br>
Železná židle se otáčela <br>
<br>
Šedaví pánové v zrcadlech kolem stěn <br>
Jenom se dívali Jenom se dívali <br>
Že už je chlapeček chycen a obelstěn <br>
V té bílé zástěře kolem krku <br>
<br>
Jeden z nich Kulhavý učitel na cello <br>
Zasmál se nahlas A všichni se pohnuli <br>
Zasmál se nahlas A ono to zaznělo <br>
Jako kus masa když pleskne o zem <br>
<br>
Francouzská výprava v osmnáctsettřicetpět <br>
Vešla do katakomb křesťanské sektičky <br>
Smích ze tmy do tmy a pod mrtvý jazyk zpět <br>
Je vždy kus masa jež pleskne o zem <br>
<br>
Učeň se dívá na malého chlapečka <br>
jak malé zvíře se dívává na jiné <br>
Ještě ne chytit a rváti si z cizího <br>
A už přece <br>
<br>
Ráno si staví svou růžovou bandasku <br>
Na malá kamínka Na vincka chcípáčka <br>
A proto učňovy všelijaké myšlenky <br>
jsou vždycky stranou A trochu vlažné <br>
<br>
Toužení svědící jak uhry pod mýdlem <br>
Toužení svědící po malé šatnářce <br>
Sedává v kavárně pod svými kabáty <br>
Jako pod mladými oběšenci <br>
<br>
Stříhali dohola malého chlapečka <br>
Dívat se na sebe Nesmět se pohnouti <br>
nesmět se pohnouti na židli z železa <br>
<br>
Už mu to začlo<br>
<br>

<strong>Konec cesty</strong><br>
<br>
Vezmi mne s sebou Dolů Někam<br>
Nemohu Slyšíš? S tebou Čekám<br>
Sem Hrůza Tvář i kamení<br>
Točím se v tmách A v plameni<br>
<br>
Vezmi mne s sebou Dolů Zpět<br>
A pršet Zticha Zabíjet<br>
Tak cizí v ústech V domě Chladno<br>
Co zbývá S tebou Dolů Na dno<br>
<br>
Má strašná Znovu Odejít<br>
Co není kam A spát a klid<br>
Zuřit i spát Ne po únavě<br>
A klika Cvaká Cvaká v hlavě<br>
<br>
Jediná pryčna A z té pryč<br>
Přikryj mne Dveře Pláč a klíč<br>
Jediná dlažba Po ní šels ty<br>
A už jen ty<br>
A konec cesty<br>
<br>

<strong>Hudba</strong><br>
<br>
Odcizuje se nám<br>
Kup mu ty housle a smyčec<br>
<dd>Jenomže on už se narodil<br>
S ušima plnýma růžového vosku<br>
<br>
A jak se vyvíjejí všechny druhy<br>
Aby líp čelily osudům horku a hlubinám<br>
Počínajíc Odysseem<br>
Rodíme se se svým voskem v uších<br>
<dd>A Sirény lahodných ostrovů Nicoty<br>
Pějí marně Když je míjíme<br>
<br>
Kup mu ty housle a smyčec<br>
<br>
Ale celá příští léta<br>
Budou mít na skříni malinkou mumii<br>
Královského novorozeněte<br>
<br>
Hudba se mstí!<br>
Mrtvá hudba se msti!<br>
A hluší slýchají mnohohlasy smrti<br>
Jen jako praskot<br>
Svých vlastních<br>
Ucpaných<br>
Lebek
<br><br>
<li><strong>Kainar, Josef: Vybrané spisy 1</strong>, Československý spisovatel, Praha 1987
</TD></TR></TABLE>
</BODY></HTML>
