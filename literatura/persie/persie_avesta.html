<HTML><HEAD><TITLE> Avesta </TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Avesta
<br><br>
Co uctívali staří Íránci</b>
<br>
Zasvěcujeme vám, Nesmrtelní svatí, součásti Sedmidílné Jasny<sup>1</sup>. Vodní prameny ctíme a vodní brody ctíme, rozdvojení cest ctíme, křižovatky cest ctíme, hory, na nichž jsou vodní toky, ctíme, jezera, která tvoří vodní nádrže, ctíme, obilná pole přinášející úrodu ctíme, strážce i tvůrce ctíme, Mazdu<sup>2</sup> a Zarathuštru<sup>3</sup> ctíme, zemi a nebe ctíme, smělý Mazdou stvořený vítr ctíme, vrchol hory Haraití<sup>4</sup> ctíme, zemi a vše dobré ctíme, dobrou mysl a duše právo věrných ctíme, rybu Vásí<sup>5</sup> ...ctíme, osla Charu<sup>6</sup>, patřícího k svatému Řádu, ctíme, ten stojí uprostřed jezera Vourukaše<sup>7</sup>, jezero Vourukaša ctíme, zlatobarvého vzrostlého Haomu<sup>8</sup> ctíme, živočichy podporujícího Haomu Frášmiho ctíme, Odvratitele záhuby Haomu ctíme, vody tekoucí vpřed ctíme, let ptáků dopředu ctíme, ctíme návrat kněží, kteří chodí do dáli k těm, kdo v jiných zemích hledají svatý Řád. A všechny Nesmrtelné svaté uctíváme.<br>
Kterého muže ze jsoucích a které ženy zná Ahura Mazda při modlitbě v Řádu to nejlepší, tyto muže a ženy zde uctíváme.<br>
<br>
<b>Vysvětlivky: </b><br>
<br>
1) Jasna – Část Avesty, posvátného spisu starých Íránců.<br>
2) Ahura Mazda – Nejvyšší bůh, původce Řádu a všeho dobrého. Náboženství starých Íránců označujeme jeho jménem (mazdaismus). Jeho protivníkem je zloduch Ahriman.<br>
3) Zarathuštra – Prorok, je mu připisováno autorství některých částí Avesty. Náboženství starých Íránců označujeme jeho jménem (zoroastrismus).<br>
4) Haraití – Nejstarší pohoří světa.<br>
5) Vásí – Ryba, která je tak dlouhá, že ji lze změřit jen rychlým během mezi západem a východem slunce.<br>
6) Chara – Třínohý osel.<br>
7) Vourukaša – Mýtické moře s rybou Vásí.<br>
8) Haoma – Duch stejnojmenného opojného nápoje požívaného při obřadech (v Indii se mu říkalo sóma).<br>

<br>
<li><b>Oběti ohňům</b>, Výběr z památek staroíránské a středoíránské literatury, přel. O.Klíma, Odeon, Praha 1985
</TD></TR></TABLE>
</BODY></HTML>
