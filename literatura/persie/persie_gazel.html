<HTML><HEAD><TITLE> Háfez: gazel</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Háfiz: Díván</b>
<br><br>
Kam ztratili se, kde jsou všichni kamarádi,<br>
<div align="right">ach, kde jsou?</div>
Umřelo přátelství, ti, kdo nás měli rádi,<br>
<div align="right">ach, kde jsou?</div>
Živá voda se zkalila, zabloudil šťastný Chizr<br>
a růže bledne, vánky ji nepohladí,<br>
<div align="right">ach, kde jsou?</div>
Rozkvétá tisíc květů, ptáci se neozvali,<br>
co bude z růží, když je slavík zradí,<br>
<div align="right">ach, kde jsou?</div>
Nikoho nebaví se opít, kde jsou vinárníci?<br>
Na nebi Lyra hoří, Zohre struny už nevyladí,<br>
<div align="right">ach, kde jsou?</div>
Už léta nenašel se rubín v dolech šlechetnosti –<br>
proč? chybí slunce, déšť a vítr, co tu vadí,<br>
<div align="right">ach, kde jsou?</div>
Z kraje, kde žila láska, vládlo přátelství,<br>
teď láska odešla a vládce nikdo nenahradí,<br>
<div align="right">ach, kde jsou?</div>
Míč cti a vznešenosti leží vprostřed hřiště,<br>
nikdo jej nezvedá, kdeže jsou jezdci mladí,<br>
<div align="right">ach, kde jsou?</div>
Nikdo z nás netuší, co vzejde z klína času,<br>
na boží úmysly se neptej – to ti Háfez radí –<br>
<div align="right">ach, kde jsou?</div>
<br>
<li><b>Háfez: Z Dívánu</b>, přel. V.Kubíčková, Supraphon, Praha 1986
</TD></TR></TABLE>
</BODY></HTML>
