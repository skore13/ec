<HTML><HEAD><TITLE>Omar Chajjám: Čtyřverší</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Omar Chajjám: Čtyřverší</b>
<br><br>
4<br>
Do hrnčířovy dílny vtrh jsem nenadále, <br>
u kruhu mistr pracuje tam stále: <br>
hrdla a ucha džbánů dělá – odvážlivec! – <br>
jak z dlaně žebráka, tak z lebky krále.<br>
<br>
20<br>
Leckterá poušť luhem tulipánů byla, <br>
jichž barva krve krví všemocných se zabarvila, <br>
a každá snítka fialky, jež vyrůstá tu v trávě, <br>
je hlína oživlá, jež z krásy krasavice zbyla.<br>
<br>
67<br>
Nad prchavými okamžiky musíš bdít: <br>
bez radosti a štěstí žádný nenech odejít. <br>
Věz, jediný že poklad světa, jeho zisk, <br>
je život. Jak jej strávíš, takový jej budeš mít!<br>
<br>
106<br>
Nech Bytí být – nač obavu mít z něho? <br>
K čemu jsou chmury srdce zmučeného? <br>
Vesele žij a do světa si radost přivolej – <br>
s tebou se neradili na počátku všeho!<br>
<br>
114<br>
Nejsi-li slepý, hroby všude viz – <br>
co na světě krom falše našel bys? <br>
jen slávu šáhů ztlívající v hlíně <br>
a tváře krasavců, jež rozežírá hmyz.<br>
<br>
137<br>
Já na svět přišel – jaký užitek a cíl? <br>
Já odejdu – a světa lesk se nezvětšil. <br>
Dvě uši mám, leč neuslyší žádné z nich, <br>
ten příchod můj i odchod – k čemu byl?!
<br><br>
<li><b>Chajjám, Omar: Robáijját</b>, přel. E.Štolbová, Dar Ibn Rushd, Praha 2001
</TD></TR></TABLE>
</BODY></HTML>
