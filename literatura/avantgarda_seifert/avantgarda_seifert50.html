<HTML><HEAD><TITLE>Jaroslav Seifert: Šel malíř chudě do světa, Maminka</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Jaroslav Seifert: Šel malíř chudě do světa</b>
<br><br>
<strong>Hora Říp</strong><br>
<br>
Viděl jsem hory plné ledu,<br>
však zpívat o nich nedovedu.<br>
<br>
Jiskřily dálky nad hlavami<br>
jak bledě modré drahokamy.<br>
<br>
Jímala závrať při pohledu,<br>
zpívat však o nich nedovedu.<br>
<br>
Když ale vidím na obzoru<br>
uprostřed kraje nízkou horu,<br>
 <br>
na nebi mráček běloskvoucí<br>
– přestane srdce chvíli tlouci.<br>
<br>
Oblaka letí v klasech zralých<br>
a koně dupou po maštalích.<br>
<br>
V panácích jsou už všude snopy<br>
a svatý Jiří zvedá kopí,<br>
<br>
aby je vrazil ve chřtán dračí,<br>
a motýl spěchá po bodláčí;<br>
<br>
a jako krůpěj na prstenu<br>
třpytí se drobná kvítka rmenu.<br>
<br>
Tu nemohu se vynadívat<br>
a všechno ve mně začne zpívat,<br>
<br>
zpívat i plakat. Maminko má,<br>
jak je to hezké u nás doma!<br>
<br>
<a href="avantgarda_rip.jpg" target="_blank"><img src="avantgarda_rip_n.jpg" border=0 alt="zvětšit"></a>
<br><br>
<br>

<strong>Jaroslav Seifert: Maminka<br>
<br>
Večerní píseň</strong><br>
<br>
Když bylo dobře mamince,<br>
bylo i pěkně v našem bytě.<br>
Hmoždíř, který stál na skřínce,<br>
zatřpytil se a okamžitě<br>
skla oken, po nichž před chvilkou<br>
plakalo ještě bílé jíní,<br>
svítila opět po kuchyni,<br>
kde vonělo to vanilkou.<br>
<br>
Když zpívala, hned vesele<br>
spustili ptáci před okny nám.<br>
Měla-li mráček na čele,<br>
odletěli hned ptáci jinam.<br>
Zmlkli jsme rázem, ztichl smích.<br>
I černé kotě, které tlapkou<br>
pohrávalo si se skořápkou,<br>
dívalo se jí po očích.<br>
<br>
Když padala již únavou<br>
a večer spát nás odnášela,<br>
tu rukou drsnou od popela<br>
stlala nám měkce pod hlavou.<br>
V hořáku ještě přede plyn<br>
a nad pelestí přechází nám,<br>
podobaje se pavučinám,<br>
velikánský stín maminčin.<br>
<br>
Dnes už tak šťastně neusínám.<br>
<br>

<strong>Domov</strong><br>
<br>
Ty prosté věci, jež jsem miloval,<br>
toužil jsem míti věrně kolem sebe.<br>
A byl to ráj a já se o ně bál<br>
a věděl jsem, že ztratím v nich kus nebe.<br>
<br>
Okno mi řeklo: Jen se rozhlédni,<br>
až odejdeš, už cizí budu tobě.<br>
Kyvadlo řeklo: Jdi, je k poledni.<br>
A křížek na zdi: Sejdeme se v hrobě.<br>
<br>
I dvířka kamen žárem zsinalá<br>
v koutečku při zdi, kde se pěkně klímá,<br>
tesklivě na práh za mnou volala:<br>
Přijď ohřát se, kdyby ti bylo zima.<br>
<br>
Když jsem byl děcko, matka prosila:<br>
Blíží se bouřka, zůstaň blízko domu.<br>
Svět byl tak krásný, moje rozmilá,<br>
a krásnější byl pod rachotem hromů.<br>
<br>
Růže mi řekla: Voním silicí,<br>
kdo po mně sáhne, zbloudit lehce může.<br>
Když dotkla se mě ústa na líci,<br>
ústa mi řekla: Voníme jak růže.<br>
<br>
A mluvil oblak: V zemi tajemné<br>
uvidíš možná věže krásných hradů.<br>
A na to řeka: Chvátej podél mne,<br>
uslyšíš záhy hukot vodopádu.<br>
<br>
Srdce, jež bilo pod věncovím cév,<br>
říkalo přitom: Já ti něco skrývám.<br>
A ozval-li se sladký ženský zpěv,<br>
pravila touha: To já ti v něm zpívám.<br>
 <br>
I vtiskla matka ret mi na čelo<br>
a řekla: Sbohem. Šel jsem bez rozpaků.<br>
Vždyť v tichu, v kterém nic se nedělo,<br>
slýchal jsem ze tmy dunět kola vlaků.<br>
<br>
Po letech klepu doma na dveře,<br>
na prahu suk a vyšlapaná škvíra.<br>
Ozvou se kroky? Kdo mi otevře?<br>
Za dveřmi ticho, nikdo neotvírá.<br>
<br>
Okno je kalné, prohnil jeho rám,<br>
už netkví pevně v starém, vetchém zdivě.<br>
Kyvadlo stojí, neví kudy kam.<br>
Jen křížek na zdi čeká trpělivě.<br>
<br>
Podíval jsem se v šero zrcadla<br>
a poznal čas i cítil jeho tíži.<br>
A v náruč té, jež v prach se rozpadla,<br>
ten, který přišel, pomalu se blíží.
<br><br>
<li><strong>Dílo Jaroslava Seiferta 9</strong>, Akropolis, Praha 2003
</TD></TR></TABLE>
</BODY></HTML>
