<HTML><HEAD><TITLE>Jaroslav Seifert: Koncert na ostrově</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Jaroslav Seifert: Koncert na ostrově</b>
<br><br>
<strong>Píseň o ženách</strong><br>
<br>
Kdekdo mi říkal:<br>
Pamatuj si dobře,<br>
jsou větší vášně na světě,<br>
než je láska.<br>
<br>
Možná, že ano.<br>
<br>
I zabíjet je vášeň<br>
a patrně jsou, kteří<br>
nikoliv bez rozkoše<br>
překročí zabitého.<br>
<br>
Možná, že ano.<br>
<br>
Válka však končí.<br>
Kdo by v této chvíli<br>
přemýšlel ještě<br>
o tak smutných věcech.<br>
<br>
Možná, že já.<br>
<br>
Neboť kdyby ženy<br>
obsluhovaly děla,<br>
padaly by na svět<br>
jenom růže.<br>
<br>
Možná, že ano,<br>
možná také, že ne.<br>
<br>
<br>

<strong>Jaroslav Seifert: Halleyova kometa</strong><br>
<br>
<strong>Botanická zahrada</strong><br>
<br>
Před orosenou stěnou skleníku<br>
zůstal jsem přimrazen:<br>
<dd>skleník byl zavřen,<br>
na sklech tály vločky,<br>
ale pod listy, které měkce se kladly<br>
jako živé vějíře,<br>
<dd>list za listem a kolem dokola,<br>
spatřil jsem dívčí tvář.<br>
Tma nemá kůži černější.<br>
Jen zuby svítily jí z tváře<br>
<dd>na cestu úsměvu.<br>
<br>
Ptal jsem se jí, kdo je<br>
<dd>a jak se ocitla<br>
v parnatém šeru skleníku<br>
pod těmi listy, jež se měkce kladly<br>
<dd>list za listem a kolem dokola.<br>
Obrátila se po mně,<br>
bělma jejích očí byla nazlátlá<br>
a kolem hrdla se-jí plazil<br>
<dd>stříbrný náhrdelník.<br>
<br>
Jistě mě neslyší,<br>
<dd>a klepu klouby prstů.<br>
Vstala pomalu<br>
a dlaní, která byla světle růžová,<br>
otřela opocené sklo.<br>
Nikdy jsem nebděl víc<br>
<dd>než v této chvíli.<br>
<br>
To jenom spáči, kteří v noci zápasí<br>
s němými přeludy,<br>
<dd>když se probouzejí<br>
a sen již couvá kvapem nazpátek<br>
do černých prostor noci,<br>
<dd>která minula,<br>
marně se pokoušejí přivléci je zpět<br>
před rozespalé řasy.<br>
<br>
Rychle se skláním za tou rukou,<br>
<dd>vždyť jsem bděl.<br>
Však za sklem nebyl nikdo.

<br><br>
<li><strong>Seifert, Jaroslav: Koncert na ostrově, Halleyova kometa, Odlévání zvonů</strong>, Československý spisovatel, Praha 1986
</TD></TR></TABLE>
</BODY></HTML>
