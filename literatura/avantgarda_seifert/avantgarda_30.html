<HTML><HEAD><TITLE>Jaroslav Seifert: Jablko z klína</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Jaroslav Seifert: Jablko z klína</b>
<br><br>
<strong>Rozhovor</strong><br>
<br>
Líbal jsi mne na čelo či ústa,<br>
nevím<br>
-	zaslechla jsem jenom sladký hlas<br>
a tma hustá<br>
obklopila úžas polekaných řas.<br>
<br>
Na čelo jsem políbil tě v spěchu,<br>
neboť omámila mě<br>
vůně tvého proudícího dechu,<br>
ale nevím<br>
<br>
-	zaslechl jsem jenom sladký hlas<br>
a tma hustá<br>
obklopila úžas polekaných řas,<br>
líbalas mne na čelo, či ústa?<br>
<br>
<strong>Ruce</strong><br>
<br>
Pět půlměsíčků bílých nehtů<br>
líbal jsem zkroušený,<br>
zatímco hvězdy plné smoly<br>
rudými žhnuly plameny.<br>
<br>
Svět padal s námi do propasti,<br>
já neslyšel jsem hran,<br>
poslední pil jsem kapky vína,<br>
jež zbyly ještě v Kanaán.<br>
<br>
Pět prstů ruky mé je lyra<br>
tichá a nesmělá,<br>
chviličku lyra, chvilku hřeben,<br>
vlasy ti spadly do čela.<br>
<br>
Do pěti prstů pláčem spolu,<br>
šeptáme zklamáni,<br>
ale ten vesmír bílých nehtů<br>
ještě ti svítí na dlani.<br>
<br>
<br>

<strong>Jaroslav Seifert: Ruce Venušiny</strong><br>
<br>
<strong>Čtenářka veršů</strong><br>
<br>
Tak opuštění samotáři<br>
na lodi plují večerem,<br>
rybáři, kteří nerybaří,<br>
a se složeným čeřenem.<br>
<br>
Jako zrnko hrášku v mělké misce<br>
rým o rým něžně zazvoní,<br>
prst náhle zůstal na ořízce,<br>
jako by upad do snění.<br>
<br>
Básníku lháři! Jaká slova<br>
ve jménu krásy nalhal tu!<br>
Je krásnější noc fialová<br>
a světla v matném asfaltu.<br>
<br>
Někdo jí horce drtil dlaně<br>
a dal jí růži, zahalen<br>
v škrabošce stínu pomačkané;<br>
hodila růži do kamen.<br>
<br>
Žal jako spona vlas ji zdobí<br>
a vlas jí padá do spánků;<br>
tak chutná pramen mezi hroby,<br>
tak voní listí krušpánku.<br>
<br>
Tak opuštění samotáři<br>
na lodi plují večerem,<br>
rybáři, kteří nerybaří,<br>
a se složeným čeřeném.<br>
<br>
<br>

<strong>Jaroslav Seifert: Jaro, sbohem</strong><br>
 <br>
<strong>Píseň o dobrodružství</strong> <br>
<br>
Když jsem si vlezl pod peřinu<br>
a v důlku teple vystlaném<br>
řásněmi měkkých mokasínů<br>
šíp letěl a já před stanem<br>
<br>
díval se na prérii spící<br>
-	 v účesu řádku pestrých per,<br>
maminka byla náčelnicí<br>
a potkala mě navečer.<br>
<br>
Dal jsem jí v duchu za opasek<br>
i dýku, jak měl Vinnetou<br>
– 	dnes chtěl bych tváře plné vrásek<br>
přiozdobiti do květů.<br>
<br>
Zablýskla náhle ocel střenky<br>
a míří k srdci rudocha<br>
– 	vtom maminka, už bez čelenky,<br>
sklání se něžně nad hocha.<br>
<br>
Úsměv jí smývá kresby z líce,<br>
svým polibkem sen roztříští.<br>
Už navždy bloudí náčelnice,<br>
navždy ve věčném lovišti<br>
<br>

<strong>Píseň o námořnických snech</strong><br>
<br>
Rozevíraje atlas těžký,<br>
jenž podobá se misálu,<br>
zřítil se chlapec na skálu<br>
v pavučinové rovnoběžky.<br>
<br>
Zaslechl temné vlnobití,<br>
bezděčně sáhl do vlasů<br>
a nad stránkami atlasu<br>
sen námořnický počal sníti.<br>
<br>
Praha je jako zrnko máku<br>
a Čechy jako drobný hrách,<br>
tak malé, že měl chlapec strach<br>
a rychle vzhlédl do oblaku.<br>
<br>
Do plachet bij mu, oceáne,<br>
vždyť ve hře kapek duhové<br>
tvůj obraz spatří, domove,<br>
až sny se zhroutí ztroskotané.<br>
<br>
Buď sbohem, plachto oranžová,<br>
rozkvetlá větev třešňová<br>
vrátí nás k dveřím domova.<br>
Co bychom byli bez domova?<br>
<br>
Však kdesi v hloubi srdcí lidských<br>
zabouří vlna spletí žil.<br>
Řekněte, co by z nás kdo byl,<br>
nebýti snů těch námořnických?
<br><br>
<li><strong>Seifert, Jaroslav: Jablko z klína, Ruce Venušiny, Jaro, sbohem</strong>, Československý spisovatel, Praha 1990
</TD></TR></TABLE>
</BODY></HTML>
