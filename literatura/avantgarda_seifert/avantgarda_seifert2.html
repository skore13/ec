<HTML><HEAD><TITLE> </TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b></b>
<br><br>
<FONT COLOR="Blue"><B>JAROSLAV SEIFERT: BÝTI BÁSNÍKEM </FONT>
<FONT COLOR="Black">
<BR><BR>
Život už mě dávno naučil, <br>
že hudba a poezie<br>
jsou na světě to nejkrásnější, <br>
co nám život může dát. <br>
Kromě lásky ovšem.<br>
<br>
Ve staré chrestomatii,<br>
vydané ještě c. k. knihoskladem, <br>
v roce, kdy zemřel Vrchlický, <br>
vyhledal jsem pojednání o poetice <br>
a básnických ozdobách.<br>
<br>
Pak jsem si dal do sklenky růžičku, <br>
rozžal svíčku<br>
a počal psát své první verše. <br>
<br>
Jen vyšlehni, plameni slov, <br>
a hoř,<br>
ať si třeba popálím prsty! <br>
<br>
Překvapivá metafora je víc <br>
než zlatý prsten na ruce.<br>
Ale ani Puchmajerův Rýmovník<br>
 nebyl mi nic platný.<br>
<br>
Marně jsem sbíral myšlenky <br>
a křečovitě zavřel oči,<br>
abych zaslechl zázračný první verš.<br>
<br>
Ve tmě však místo slov<br>
zahlédl jsem ženský úsměv a ve větru<br>
rozevláté vlasy.<br>
<br>
Byl to můj vlastní osud.<br>
Za ním jsem klopýtal bez dechu<br>
celý život.<br>
<BR>
<BR><FONT COLOR="Red"> Býti básníkem (1983) </FONT>
<BR>
<A NAME="b"></A>
<BR>
</FONT>
<FONT COLOR="Blue"><B>JAROSLAV SEIFERT: PÍSEŇ O DÍVKÁCH </FONT>
<FONT COLOR="Black">
<BR><BR>
Uprostřed města dlouhá řeka teče, <br>
sedm mostů ji spíná, <br>
po nábřeží chodí tisíc krásných dívek <br>
a každá je jiná. <br>
<br>
Od srdce k srdci jdeš zahřát si ruce <br>
v paprscích lásky veliké a hřejné, <br>
po nábřeží chodí tisíc krásných dívek <br>
a všecky jsou stejné. <br>
<BR>
<BR><FONT COLOR="Red"> Samá láska (1923) </FONT>
<br><br>
<li>
</TD></TR></TABLE>
</BODY></HTML>
