<HTML><HEAD><TITLE>Zeami Motokijo: Vítr v piniích</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Zeami Motokijo: Vítr v piniích</b>
<br><br>
<em>Osoby</em><br>
šite: dívka MACUKAZE (Vítr v piniích)<br>
cure: dívka MURASAME (Náhlý déšť)<br>
waki: MNICH poutník<br>
aikjógen: VESNIČAN<br>
SBOR<br>
<br>
<em>6. obraz</em><br>
<br>
SBOR<br>
Až v dalekém Mičinoku<br>
jsou ty solivary,<br>
slavné i v hlavním městě,<br>
ač jsou zdejší blíž.<br>
MACUKAZE<br>
A plavili odtud trámy<br>
slaným mořem<br>
až k pobřeží Akogi,<br>
kde klesá příliv.<br>
SBOR<br>
To je ještě blíž, v Ise,<br>
jež jednou vidět nestačí,<br>
což vyvolává nenasytné přání<br>
přijít na svět ještě podruhé.<br>
MACUKAZE<br>
<I>(hledí do dálky)</I><br>
Pod piniovým hájem<br>
a zamženým sluncem<br>
vlní se příliv<br>
tam na vzdáleném břehu.<br>
SBOR<br>
To je však pobřeží Narumi<br>
a tady ve vsi Naruo<br>
za svitu jasné luny<br>
jsou pohostinné chýše.<br>
MACUKAZE<br>
My však nabírajíce pěnu<br>
trávíme tu spolu<br>
smutný čas a nikdo nepřijde,<br>
ve vlasech hřebínky.<br>
SBOR<br>
Zdobí pěna vlny příboje,<br>
jejž nabírám.<br>
MURASAME <br>
<I>(jde k vozíčku a nakloní se nad vědro)</I><br>
A tu vidím, že měsíc nám<br>
zůstal ve vědru.<br>
MACUKAZE<br>
<I>(přijde s vědrem k vozíčku, podívá se do jednoho a pak do druhého vědra)</I><br>
V tomhle je také jeden měsíc.<br>
SBOR<br>
Jaká nádhera!<br>
V tomhle je také měsíc.<br>
MACUKAZE<br>
Měsíc je jeden,<br>
SBOR<br>
odlesky jsou dva,<br>
stříbrné, kulaté,<br>
na čtyřhranném vozíčku<br>
<I>(Murasame podá sestře stuhu vozíčku,  ta táhne vozíček,  jdou před orchestr. Tam upustí stuhu, s posledním veršem dupne v rytmu, pak se posadí na dřevěné sedátko a Murasame poklekne vedle ní)</I><br>
se vezou dvě luny,<br>
už není teskná ta cesta<br>
kolem čáry přílivu.<br>
<em>Vystoupí mnich a zároveň pomocník odstraní vozíček.</em><br>
<br>
<em>7. obraz</em><br>
<br>
MNICH<br>
Obyvatelky té solařské chýše už jsou doma. Snad si u nich vyprosím nocleh.<br>
Prosím, vpusťte mě do této chýše na pobřeží.<br>
MURASAME<br>
<I>(vstane a obrátí se k mnichovi)</I> Kdo to k nám přichází?<br>
MNICH<br>
Jsem mnich putující z kraje do kraje.  Prosím, nechte mě u vás přespat jednu noc.<br>
MURASAME<br>
Počkejte chvíli. Musím to oznámit té, jíž patří chýše. <I>(Obrátí se k Macukaze a poklekne.)</I> Poslyš, co říkám. Je tu nějaký pocestný a žádá o nocleh na jednu noc.<br>
MACUKAZE<br>
Řekni mu, že naše chýše je příliš ubohá a ošklivá, takže mu nemůžeme nocleh poskytnout.<br>
MURASAME<br>
<I>(vstane a obrátí se k mnichovi)</I> Přednesla jsem vaši žádost. Bylo mi však řečeno, že vám nemůžeme poskytnout nocleh, protože naše chýše je příliš ubohá a ošklivá.<br>
MNICH<br>
Ale pro mne není nic ošklivé. Jsem mnich a zřekl jsem se světa. Můžete mě tedy bez rozpaků nechat u sebe přenocovat. Požádejte za mne, prosím, ještě jednou.<br>
MURASAME<br>
Ne, to nepůjde...<br>
MACUKAZE<br>
<I>(obrátí se k Murasame)</I><br>
Počkej!<br>
V záři večerní luny<br>
teď vidím, že je to mnich,<br>
jenž se zřekl světa.<br>
Nuže, tedy dobrá,<br>
v solařské chýši,<br>
jež má piniové trámy<br>
a z bambusu stěny,<br>
bude ho jistě trápit<br>
chlad podzimní noci,<br>
u ohníčku z rákosí<br>
však tu může přespat.<br>
Pozvi ho, ať vejde.<br>
MURASAME<br>
Pojďte, prosím, tudy.<br>
MNICH<br>
Ach, jak jsem rád. Dovolím si tedy vstoupit.<br>
<em>Popojde několik kroků a poklekne. Murasame se vrátí na své místo.</em><br>
MACUKAZE<br>
Zprvu jsem   vám   vlastně  chtěla   poskytnout   nocleh, ale protože je to tu příliš nevzhledné, řekla jsem raději ne.<br>
MNICH<br>
Děkuji vám, že jste si to rozmyslela. Jsem mnich a právě na cestách. Protože tedy nemám na tomto světě domova, mohu přespat kdekoliv. A nadto zde na pobřeží Suma by si měl každý, kdo má v srdci cit, předsevzít, že stráví noc v chudobě. Vždyť přece praví Jukihira:<br>
Kdyby se někdo<br>
na mne ptal, odpovězte:<br>
Na pobřeží Suma<br>
zamotán v slané chaluhy<br>
trpí v chudobě a žalu.<br>
Tam na břehu stojí pinie, a když jsem se na ni ptal, dověděl jsem se, že prý je to dávná památka na dvě solařky Macukaze a Murasame. Ač s nimi nejsem příbuzný, zastavil jsem se tam a pomodlil se na jejich památku.<br>
<em>Obě dívky udělají gesto pláče – šiori.</em><br>
Hle, jak podivné! Když jsem se zmínil o Macukaze a Murasame, obě jste se náhle zarmoutily. Co to znamená?<br>
MACUKAZE<br>
Vskutku!<br>
MURASAME<br>
Cit, jenž mysl zneklidní,<br>
navenek vždycky<br>
vyjeví svou podobu.<br>
Kdyby se někdo<br>
na mne ptal...<br>
Tato vaše slova<br>
naplnila nás takovým steskem,<br>
sterou lítostí,<br>
že z žádosti a lpění<br>
na tomto marném světě<br>
slzy znovu vytryskly<br>
a smáčely nám rukávy.<br>
MNICH<br>
Z žádosti a lpění znovu vytryskly slzy? Tak mluví, kdo už není na tomto světě. A slyším také, že vás dojímá báseň „Kdyby se někdo na mne ptal". Jedno i druhé mi připadá podivné. Zjevte mi, prosím, svá jména!<br>
MACUKAZE<br>
Ach, jaká hanba!<br>
MURASAME<br>
Chystám se odpovědět<br>
právě na tomto místě,<br>
kam se na mne nikdo<br>
zeptat nepřišel,<br>
na tomto světě ulpělá:<br>
Tu v příboji touhy<br>
mé nepoučitelné srdce<br>
zaplavuje lítost.
<br><br>
<li><b>Kalvodová, D., Novák, M.: Vítr v piniích</b>, Odeon, Praha 1975
</TD></TR></TABLE>
</BODY></HTML>
