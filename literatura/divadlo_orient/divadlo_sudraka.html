<HTML><HEAD><TITLE>Šúdraka: Hliněný vozíček</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Šúdraka: Hliněný vozíček</b>
<br><br>
<em>První jednání</em>
<br><br>
<dd>Chraň vás svým žehnáním Šiva, jenž pohledem utkvělým v prázdnu <br>
<dd>splynul s vesmírnou duší, když usedl s nohama křížem,<br>
<dd>kolena svázána k sobě dvojitou hadí smyčkou, <br>
<dd>a smysly mu zhasly, dech ustal a vědomí nadobro zašlo <br>
<dd>a zřel sebe sám zrakem pravdy, všech pachtění prost, v Božské duši. <br>
<em>A dále:</em><br>
<dd>Chraň vás Šivovo hrdlo, modré jak dešťové mraky, <br>
<dd>s nějž liána Gauřiny paže svítí jak čára blesku.<br>
<dd><dd>KONEC CHVALOZPĚVU <br>
<br>
ŘEDITEL<br>
Dosti již této úmorné činnosti, která jen napíná zvědavost diváků! Skláním se proto v úctě před váženým obecenstvem a na vědomost mu dávám, že jsme se rozhodli předvésti hru zvanou Hliněný vozíček. Její básník věru<br>
<dd>měl krok jako král slonů, oko jak koroptev, <br>
<dd>tvář jak úplněk luny, byl urostlý na pohled, <br>
<dd>první byl z urozených, ctnost jeho bez dna byla, <br>
<dd>pod jménem Šúdraka v něm básníka slavil svět.<br>
<em>A dále:</em><br>
<dd>Znal posvátná písma, počty, um milostnic, jak vládnout slonem.<br>
<dd>Milostí Šivovou získal zas zrak a prohlédl z tmy. <br>
<dd>Syna uviděl králem. Dal nákladnou oběť koně. <br>
<dd>Vystoupil na hranici stár sto let a deset dní. <br>
<em>A dále:</em><br>
<dd>Vládce v boji horlivý, vždy bdělý, <br>
<dd>vzor všech znalců véd, všech kajícníků král, <br>
<dd>bitec, který prahne srazit soka<br>
<dd>proti muži muž, Šúdraka bývával. <br>
<em>A v tomto díle vypráví o Čárudattovi:</em><br>
<dd>Mladého bráhmana, zchudlého kupce<br>
<dd>v Avantí, pro ctnost v lásce má půvabná nevěstka Vasantaséná,<br>
<dd>nádhera jara vtělená.	<br>
<dd>O sladkostech něžné lásky, moudrých skutcích, hanebnostech<br>
<dd>soudů, pře a popravy,	<br>
<dd>o povaze zloducha a síle sudby podle pravdy<br>
<dd>Šúdraka král vypráví.<br>
<I>(Obejde scénu a rozhlédne se)</I> Jakže? Naše hudební síň jest prázdná! Kam se jen poděli herci? <I>(Zamyslí se)</I> Ach ano, již rozumím:<br>
<dd>Prázdný jest věčně dům člověka bez přátel,<br>
<dd>prázdný dům, kde není děcko.<br>
<dd>Prázdný jest pro blázna celý svět<br>
<dd>a pro chudáka všecko.<br>
A ukončil jsem své zpěvní vystoupení. Pěl jsem tak dlouho, až mi zorničky v očích tančí hladem a oči mi pukají jako v parném létě semeno lotosu vysušeného prudkým žárem slunečních paprsků. Zavolám nyní paní domu a otáži se, zda jest připraveno snídaní. Hola! Zde jsem! – Mé postavení a vžitý obyčej mne však nutí hovořiti obyčejnějším jazykem: Ouvej, ouvej, koncertýroval jsem takovou dobu, až mi únavou splihly všechny čtyři, jako když lotosu zvadnou stonky. Teď jdu zkrátka domů a uvidím, jestli mi paní domu připravila něco na zub, nebo ne. <I>(Obejde scénu a rozhlédne se)</I> Tuhle je náš dům! Půjdu dovnitř. <I>(Vejde a rozhlédne se)</I> Co to má znamenat? Máme doma najednou všecko naruby? Po ulici se valí do dálky proud rýžové vody, podlaha je učerněná, jak po ní šmejkali železné pánve, a svítí jak mladá holka, když se nalíčí po čele barevnýma šmouhama, a mně z té vůně k pomilování trápí čím dál tím větší hlad. Našli tu zakopaný poklad? Anebo už od hladu vidím celý svět, jako kdyby byl jen ze samého jídla? Kde se v našem domě nabrala snídaně? Mě ten hlad utrápí k smrti! Tady jako by to všecko chodilo nohama vzhůru: Jedna ženská roztírá barvu, druhá splítá věnce... <I>(Přemýšlí)</I> Co to má znamenat? Dobře, zavolám paní domu a hned se dovím, co se děje. <I>(Obrátí se k šatně)</I> Paní, pojď sem!<br>
<dd><dd><em>Vejde HEREČKA.</em><br>
HEREČKA<br>
Tady jsem, pane.<br>
ŘEDITEL<br>
Vítám tě, paní. <br>
HEREČKA<br>
Poroučej, co ode mě chceš, pane. <br>
ŘEDITEL<br>
Paní, <I>(opakuje slova: „Koncertýroval jsem takovou dobu" atd.)</I> Je něco k jídlu, nebo ne? <br>
HEREČKA<br>
Všecko, nač si vzpomeneš.<br>
ŘEDITEL<br>
Co všecko? HEREČKA<br>
Například vařená rýže s cukrem, přepuštěné máslo, kyselé mléko, loupaná rýže – to je všecko k jídlu a je to hotový elixír života. Aby ti pánibozi vždycky tak požehnali!<br>
ŘEDITEL<br>
A to všecko je u nás doma, anebo si ze mě děláš dobrý den?	<br>
HEREČKA <I>(k sobě)</I><br>
Udělám si z něj dobrý den. <I>(Nahlas)</I> To všecko je na trhu, pane.	i<br>
ŘEDITEL <I>(rozzlobeně)</I><br>
Ženská bohaprázdná, tobě taky jednou sklapne a vezme to s tebou špatný konec, za to, že jsi mě napřed vyhodila jako udici hezky nahoru a pak zase šup se mnou dolů! <br>
HEREČKA<br>
Odpusť, odpusť, pane – to byl jen žert. <br>
ŘEDITEL <br>
Ale načpak, prosímtě, tyhlety nevídané přípravy? Jedna ženská roztírá barvu, druhá splítá věnce, po podlaze je nasypaná samá oběť, pětibarevné kvítí...<br>
HEREČKA<br>
Držíme dneska půst.<br>
ŘEDITEL<br>
A jaký je to půst?<br>
HEREČKA<br>
Půst za hezkého manžela.<br>
ŘEDITEL<br>
Za hezkého manžela v tomhle anebo v příštím životě, paní?<br>
HEREČKA<br>
V příštím životě, pane.<br>
ŘEDITEL <I>(rozzlobeně)</I><br>
Tak se na to koukněte, koukněte se na to, panstvo: ona si za moje jídlo, na můj účet hledá manžela pro svůj příští život!<br>
HEREČKA<br>
Jen klid, pane, jen klid! Držím půst, abych dostala ve všech příštích převtěleních za manžela zas tebe.<br>
ŘEDITEL<br>
Kdo ti to poradil, abys držela tenhle půst, co?<br>
HEREČKA<br>
Tvůj rozmilý přítel Džúrnavrddha.<br>
ŘEDITEL <I>(rozzlobeně)</I><br>
Ty otroku Džúrnavrddho! Už kdybych viděl, jak tě dopálený král Pálaka dává rozčtvrtit, jako když si mladá manželka rozčísne navoněnou čupřinu!<br>
HEREČKA<br>
Uklidni se, pane! Držím tenhle půst opravdu jen proto, abych dostala v příštím životě za manžela zas tebe. <I>(Padne mu k nohám.)</I><br>
ŘEDITEL<br>
Vstaň! A řekni mi, kdo při tom půstu bude provádět obřady?<br>
HEREČKA<br>
Musíme pozvat nějakého bráhmana, aby se hodil k lidem, jako jsme my.<br>
ŘEDITEL<br>
Tak si běž, paní! A já jdu pozvat nějakého bráhmana, aby se hodil k lidem, jako jsme my.<br>
HEREČKA Jak poroučíš. <I>(Odejde.)</I><br>
ŘEDITEL <I>(obchází scénu)</I><br>
Safra, jak v takovém bohatém městě jako Udždžajiní hnedka najdu bráhmana, aby se hodil k lidem, jako jsme my? <I>(Rozhlédne se)</I> A, tadyhle zrovna jde Čárudattův přítel Maitréja. Dobře, hned se ho zeptám. Hej, urozený Maitréjo, pojď k nám domů zahájit jídlo!<br>
<em>Hlas za scénou:</em> <br>
Pozvi si jiného bráhmana, pane! Já teď nemám čas!<br>
ŘEDITEL<br>
Už je, pane, prostřeno, všecko jídlo čeká jen na tebe a navrch ještě dostaneš dárek!<br>
<em>Opět za scénou:</em><br>
Už jsem ti jednou řek ne, tak co mě k sobě taháš na každém kroku?<br>
ŘEDITEL<br>
Odmít mi. Dobře, tak si pozvu jiného bráhmana.<br> 
<dd><dd><em>Odejde.<br>
<dd><dd>KONEC PROLOGU<br>
<dd><dd>Vejde ŠPRÝMAŘ s pláštěm pres ruku.</em>
<br><br>
<li><b>Šúdraka: Hliněný vozíček</b>, přel. I.Fišer, J.Pokorný, Praha 1959
</TD></TR></TABLE>
</BODY></HTML>
