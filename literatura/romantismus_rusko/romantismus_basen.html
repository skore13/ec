<HTML><HEAD><TITLE>Michail Jurjevič Lermontov: Na smrt Puškinovu</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Michail Jurjevič Lermontov: Na smrt Puškinovu</b>
<br><br>
<dd><i>Vladaři, pomstu, pomstu, vladaři!<dd>
Padám k tvým nohám:<dd>
buď spravedliv a vraha potrestej,<dd>
ať jeho smrt až do nejzazších dob<dd>
potomkům hlásá spravedlivý soud<dd>
a strašnou hrozbu všechněm zločincům.</i> <br>
<br>
Zahynul básník! – otrok cti své,<br>
s olovem v hrudi, s klevetou,<br>
položil, po pomstě jen žízně,<br>
svou hrdou hlavu prokletou.<br>
Nesnesla duše básníkova<br>
pohanu drobných urážek;<br>
vstal proti tlachu, jejž svět snoval,<br>
a padl – sám jak celý věk.<br>
A padl... Ale nač teď lkáti?<br>
Ni chválit s vámi nebudu,<br>
omluvy s vámi shledávati –<br>
je dovršen hlas osudu!<br>
Ó vy, kdo jste tak dlouho štvali<br>
svobodný, vzácný jeho dar<br>
a pro svou radost burcovali<br>
napolo uhaslý už žár,<br>
nuž – veselte se, vidíte-li,<br>
že nemoh dál svou bolest nést:<br>
Jak pochodeň zhas tvůrce skvělý,<br>
květ živé slávy popel jest!...<br>
Vrah chladnokrevně vedl ránu...<br>
nebylo žádné naděje:<br>
ved pustý cit svůj podle plánu,<br>
v němž pistole se nechvěje.<br>
A jaký div to? Pudu hově,<br>
jak tlupy emigrantů dřív,<br>
lovících štěstí, moc a vliv,<br>
k nám přivandroval osudově,<br>
s posměchem drze přezíral<br>
té cizí země zvyk a mravy:<br>
jak moh by šetřit naší slávy,<br>
jak chápat v okamžik ten dravý,<br>
na koho vražednou zbraň vzal?...<br>
<br>
I leží v hrobě, došed k cíli,<br>
jak onen básník neznámý, však milý,<br>
jenž žárlivostí sklácen dřív,<br>
se hrdinou stal jeho veršů vzácné síly,<br>
jak on bezcitnou rukou sražen byv.<br>
<br>
Proč od něhy svých snů, přátelství upřímného<br>
do světa závisti on vstoupil, vražedného<br>
pro srdce svobodné a vášně plamenné?<br>
Proč podal ruku těm, kdo drze promlouvali,<br>
proč věřil slovům těm a lichotkám, jež lhali –<br>
on, jenž znal lidi od mladosti své?...<br>
<br>
Když vínek vzali mu, na čelo nasadili<br>
mu věnec z trnoví, jenž laurem proniká;<br>
a skryté trny zkrvavily<br>
to sladké čelo básníka.<br>
Poslední jeho dny mu otrávili v blátě<br>
lstných nápovědí svých.<br>
I zemřel s neukojitelnou žízní po odplatě,<br>
v níž hořel tajný hněv nadějí zklamaných...<br>
Umlkly zvuky vzácných písní,<br>
už nerozezní se jich dech,<br>
útulek pěvcův – v tmě a tísni,<br>
a pečeť krve mu tkví na ústech!<br>
<br>
A vy, nadutí – následníci<br>
otců, jež známá podlost proslavila jen,<br>
otrockou patou šlapající<br>
po zbytcích rodů, jimž byl osud otčímem!<br>
Vy sběř, jež lačně u trůnu se kupí –<br>
každý z vás génia, svobody, slávy kat!<br>
Před vámi ostří zákona se tupí<br>
a soud i pravda musí umlkat!...<br>
Však je i boží soud, vy, za nimiž zlo chvátá,<br>
je hrozný soudce; čeká již;<br>
je nedostupný zvuku zlata<br>
a zná tvé činy, vše, nač pomyslíš!<br>
Nadarmo přiběhnete k němu s klevetami –<br>
nic neodvrátí od vás jeho hněv,<br>
a vaše černá krev nesmyje s vámi<br>
básníka spravedlivou krev!
<br><br>
<b>Michail Jurjevič Lermontov:</b>
<br><br>
<b>Ne, nejsem Byron. Z jiných stran</b><br>
jdu, vyvolenec nepoznaný,<br>
jak on jdu, poutník světem hnaný,<br>
jenomže ruskou duši mám.<br>
Já začal dříve, končím dříve,<br>
oč práce mé však méně je!<br>
Má duše je jak moře sivé,<br>
vrak na vraku – mé naděje.<br>
Kdo může, oceáne tmavý,<br>
urvati tajemství ti? Víš,<br>
kdo zjeví davu sen tvůj dravý?<br>
Já – nebo Bůh – a nikdo již!...
<br><br>
<li><b>Lermontov, Michail Jurijevič: Démon</b>, přel. J.Hora, Praha 1939
</TD></TR></TABLE>
</BODY></HTML>
