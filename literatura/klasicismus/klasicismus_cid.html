<HTML><HEAD><TITLE>Pierre Corneille: Cid</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Pierre Corneille: Cid</b>
<br><br>
<i>První dějství, 6. výstup</i><br>
DON RODRIGO<br>
<i>(sám)</i><br>
Do hloubi svého srdce ťat,<br>
já. mstitel ubohý ve spravedlivém sporu,<br>
nejpostiženější z všech postižených tvorů,<br>
pln zmatku zůstávám se ztuhlou krví stát.<br>
Mé srdce nemá sil a klesá pod tou ranou,<br>
v té chvíli nečekanou.<br>
Když už mé lásce svítal šťastný den,<br>
ó, jaká sudba stinná!<br>
Můj otec je dnes v hádce zneuctěn<br>
– zlovolnou rukou otce Ximenina.<br>
<br>
Ó, jaký boj mám podstoupit!<br>
Mé cti se zpěčuje má láska vší svou vahou:<br>
mám pomstít rodiče – a ztratit nad vše drahou.<br>
Můj otec má můj meč, má milenka můj cit.<br>
Mám buď žít beze cti, buď zradit svoji lásku.<br>
Co vydat volbou v sázku?<br>
Jsi, běda, bez východu z obou stran,<br>
ty moje sudbo stinná!<br>
Mám potupný čin nechat neztrestán?<br>
Mám za něj ztrestat otce Ximenina?<br>
<br>
Milenko, otče, lásko, cti,<br>
ty pyšné tvrdé jho, ty tyranie drahá!<br>
Buď potemní mi štít, buď skončí mi dni blaha.<br>
Tím nejsem hoden dnů – a tím mám po štěstí.<br>
Ty krutá naději mne, muže, s hrdou lící,<br>
žel, s duší milující,<br>
můj nepříteli, chci-li šťastně žít,<br>
ty, meči, sudbo stinná,<br>
mám tebou pomstít poskvrněný štít?<br>
Mám tebou pozbýt srdce Ximenina?<br>
<br>
Je líp dát život na pospas.<br>
Jsem dlužen milence i otci stejně díků.<br>
Mstou vzbudím její hněv a záští v okamžiku.<br>
Nemstěním jeho zlost a pohrdání zas.<br>
Tím budu nevěren své naději a spáse<br>
<i>(uhodí na svůj meč)</i><br>
– tím nehoden jí zase.<br>
Mé bědy rostou napravováním,<br>
ó, jaká sudba stinná!<br>
Když, třeba zemřu, šťasten aspoň tím,<br>
že neurazím citu Ximenina.<br>
<br>
A zemřít bez vyrovnání?<br>
Chtít smrti, která je mé slávě na úhonu?<br>
Snést, aby Španělsko mi vytklo po mém skonu,<br>
že zle jsem obhájil čest rodu se zbraní?<br>
Dbát lásky, ztracené již stejně pro mou duši,<br>
jak sama v zmatku tuší?<br>
Nuž, nedávejme se již ničím svést!<br>
Má sudba je vždy stinná.<br>
Vpřed, meči, zachraňme si aspoň čest,<br>
když nám již mizí láska Ximenina.<br>
<br>
Můj slabý duch se zklamal, žel!<br>
Víc nežli milence jsem vázán otci díkem.<br>
Ať zemřu žalostí, ať v boji s protivníkem,<br>
odevzdám čistou krev, jak jsem ji obdržel.<br>
Mám věru výčitky pro tolik nedbalosti.<br>
Vpřed, k pomstě bez milosti!<br>
Ach, rdím se hanbou nad svým váháním.<br>
Byť jsi, má sudbo, stinná,<br>
když byl dnes otec zraněn na cti jím,<br>
pak ztrestám jeho – otce Ximenina.
<br><br>
<li><b>Corneille, P.: Cid</b>, přel. S.Kadlec, Praha 1956
</TD></TR></TABLE>
</BODY></HTML>
