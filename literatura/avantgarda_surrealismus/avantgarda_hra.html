<HTML><HEAD><TITLE>Vysoká hra</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>René Daumal Maurice Henrymu</b>
<dd><dd><dd>(Paříž, červen 1928)<br>
<br>
Pane Maurice Henry, mám velkou chuť<br>
rozbít vám hubu. Zvysoka kašlu<br>
na setkání s vámi. Kdy už konečně<br>
jednou provždy v tmavé uličce<br>
budu moci uchopit vaši hlavu a pohladit<br>
rukojeť svého biče vytrhávaje<br>
vám vlasy? Předpokládám, že stále<br>
provádíte své sprosťárny a nepojmenovatelnými <dd><dd><dd><dd><dd>jalovostmi<br>
vytrvale pracujete na získání<br>
nějaké barevné stužky v knoflíkové dírce a prvního<br>
svého bakalářství věd právních.<br>
Rovněž předpokládám, že vaše blbost je <dd><dd><dd><dd><dd>nevyléčitelná.<br>
Doufám, že na mě stále myslíte,<br>
třesouce se od dnešního dne hrůzou, co?<br>
doufám také, že vás v nejbližší době uvidím<br>
s vaším olezlým ksichtem<br>
před těmi dalekými výlety<br>
– nejsou pro vás, jen pro skupinu<br>
našich přátel; ach, ne! už nesmíš<br>
– neboť jsem vysilován tvou definitivní hloupostí –<br>
otálet (křičím ti to do uší)<br>
a navždy nám zmizet z očí.<br>
Takže ti koneckonců ne –<br>
můžu vynadat, jak si zasloužíš, a<br>
posílám víc, než je třeba (tedy nikdy<br>
už více) – (Neboť nikdy toho nejhrubšího zacházení <dd><dd><dd><dd><dd>nebude<br>
pro tebe dost.)<br>
<br>
<dd><dd><dd>René Daumal<br>
<br>
P.S. Poslední upozornění: ještě jednou si tento dopis<br>
od začátku do konce přečti (před zrcadlem a bez idiotských pošklebků) a vynechávej přitom sudé řádky (č. 2, 4, 6, 8... atd.)<br>
<br>
<br>
<strong>Roger Gilbert-Lecomte: Sny<br>
<br>
Já a já</strong><br>
<br>
Příhoda na hranici mezi snem a bděním: náhle mě zaplaví únava, dřímám na dívánu. Někdo přichází, slyším, neslyším, spím, probouzím se, spím dál.<dd>
Pojednou nastává pozoruhodné rozdvojení. Já-bdící vstává, ukazuje příchozímu Já-spícího, který stále leží na divaně, a říká skláněje se:<dd>
„On spí."<dd>
Bez nejmenší úzkosti.<dd>
Obavy začínají přepadat Já-bdící až tehdy, kdy se Já-spící pohne a křičí, vydán smrtelným přízrakům v hlubokém spánku. Já-bdící se obrací k hostu a říká jemně:<dd>
„Něco se mu zdá."<dd>
Já-spící se prudce vzpřímí na loži. Já-bdící, veden vzpomínkou na sounáležitost, mu pomáhá, aby se úplně postavil.<dd>
Jedinečná podívaná: Já-bdící bere Já-spícího pod paží, jako někoho kdo se zotavuje po nemoci, a oba dva (nebo jeden ve dvou) krokem obcházejí pokoj.<dd>
Pomoc! Já-spící vrávorá, Já-spící klesá. Vyklouzne Já-bdícímu a velmi těžce padá na zem. Jeho lebka nadskočí.<dd>
Já-bdící nad ním stojí, pozoruje ho zamyšleně, pak se obrací k hostu a říká:<dd>
„To je hloupé, až se tam budu muset vrátit (a nohou ukazuje na nehybně ležícího Já-spícího), budu jako polámaný a celý den mě bude bolet hlava."<br>
<br>
<br>
<strong>René Daumal: Vzpomínky</strong><br>
<br>
Vzpomeň si: na otce, na matku, na první lež, jejíž vtíravý pach se plazí tvou pamětí.<dd>
Vzpomeň si na první urážku vmetenou do tváře těch, kteří tě zplodili – sémě pýchy bylo zaseto, trhlina zářila a dělila nedělitelnou noc.<dd>
Vzpomeň si na večery hrůzy, kdy ti vědomí nicoty zatínalo spáry do břicha a stále se vracelo, aby je jako sup mohlo rvát na kusy; a vzpomeň si na rána plná slunce ve svém pokoji.<dd>
Vzpomeň si na noc vysvobození, kdy tvé rozevláté tělo padlo jako plachta a tys vdechl trochu toho nezkaženého vzduchu; a vzpomeň si na slizká zvířata, která tě přivedla k sobě.<dd>
Vzpomeň si na kouzla, jedovaté lektvary a neodbytné sny – chtěl jsi vidět a abys viděl, ucpal sis obě oči, aniž jsi uměl jiné otevřít.<dd>
Vzpomeň si na své spoluviníky, na vaše podvody a na mocnou touhu dostat se z té klece.<dd>
Vzpomeň si na den, kdy jsi protrhl plátno a byl chycen ještě živý, na místě spoután v rámusu z rámusů kol z kol bez pohybu se točících, byl jsi uvnitř, lapen stále stejným nehybným okamžikem, znova a znova se opakujícím, a čas stihl jen jednu obrátku, vše se otáčelo ve třech nesčíslných směrech, čas se vlnil pozpátku – masité oči však spatřily jen sen, bylo slyšet jen hltavé ticho, slova byla jen vysušenými kůžemi a ten hluk, to ano, ten hluk, to ne, ten viditelný černý řev stroje tě zničil – mlčenlivý výkřik jsem", který kost slyší, na nějž kámen umírá, v němž vidí svou smrt i to, co nikdy nebylo – a tys v každém okamžiku ožíval jen proto, abys byl zničen obřím kruhem bez hranic, tak čistým, dokonalým středem, čistým až na tebe.<dd>
A vzpomeň si na dny, jež následovaly, když jsi bloumal jako uhranutá mrtvola s jistotou, že budeš pozřen nekonečnem, vymazán jediným jsoucím Absurdnem.<dd>
A zvlášť si vzpomeň na den, kdy jsi chtěl se vším praštit, není důležité jak, ale v tvé noci bděl strážce, hlídal, zatímco jsi snil, a pak tě přinutil dotknout se vlastního těla a vzpomenout své blízké, přinutil tě posbírat tvé cáry – vzpomeň si na svého strážce.<dd>
Vzpomeň si na překrásnou fatu morganu představ a dojemných slov, na zrcadlový palác postavený ve sklepě; a vzpomeň si na muže, který vešel, všechno rozbil, uchopil tě svýma drsnýma rukama, vytrhl tě z tvých snů a posadil do trní bílého dne; a vzpomeň si, že nedovedeš vzpomínat.<dd>
Vzpomeň si, že za všechno se platí, vzpomeň si na své štěstí – když jsi už však měl srdce zlomené, bylo příliš pozdě na placení předem.<dd>
Vzpomeň si na přítele, který si namáhal mozek, aby pochytal tvé slzy, vytrysklé ze zamrzlého pramene znásilněného jarním sluncem.<dd>
Vzpomeň si na ten triumf lásky, když jste se, ty i ona, dokázali podřídit jejímu žárlivému ohni a prosili o smrt ve stejném plameni.<dd>
Ale vzpomeň si, že láska nikomu nepatří, že v tvém masitém srdci nikdo nepřebývá a ani slunce není nikoho, styď se při pohledu na špínu svého srdce. Vzpomeň si na rána, kdy milost byla jako zdvižená hůl, jež tě podrobeného vedla tvými dny – šťastný to dobytek pod jařmem!<dd>
A vzpomeň si, že tvá ubohá paměť nechala mezi svými zkřehlými prsty proklouznout zlatou rybku.<dd>
Vzpomeň si na ty, kteří ti říkají: vzpomeň si; vzpomeň si na hlas, který ti říkal: neupadni – a vzpomeň si na pochybnou rozkoš z toho pádu.
Vzpomeň si, ubohá moje paměti, na obě strany té mince – a na její převzácný kov.
<br><br>
<li><strong>Vysoká hra</strong>, přel. Linhartová, Šerý, Torst, Praha 1993
</TD></TR></TABLE>
</BODY></HTML>
