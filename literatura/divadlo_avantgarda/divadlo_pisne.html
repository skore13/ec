<HTML><HEAD><TITLE>Písně Voskovce a Wericha</TITLE>
<META http-equiv="content-type" content="text/html; charset=utf-8">
<link href="/ukazkycss" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Písně Voskovce a Wericha</b>
<br><br>
<strong>Šaty dělaj člověka</strong><br>
<br>
Je to tak třeba je to k nevíře<br>
Že z biskupa putna dělá uhlíře<br>
<br>
Je to tak třeba je to k nevíře<br>
Že mnicha dělá kutna krunýř rytíře<br>
<br>
Je to pravda odvěká<br>
Šaty dělaj člověka<br>
Kdo je nemá ať od lidí pranic nečeká<br>
<br>
Dokavad jsme nahatý<br>
Od hlavy až do paty<br>
Nikdo neví kdo je chudý a kdo bohatý<br>
<br>
Podle kabátu se svět měří<br>
Lháři ve fraku každý věří<br>
<br>
Protože<br>
Je to pravda odvěká<br>
Šaty dělaj člověka<br>
Kdo v hadrech čeká na štěstí<br>
Ten se načeká<br>
<br>

<strong>Potopa</strong><br>
<br>
Byli kdysi dnové kdy i praotec Noe se bál:<br>
Už se sem nic nevejde – tohleto přece nejde dál! <br>
Jestli tahle potopa nepřestane <br>
Ani medák naživu nezůstane! <br>
Jak vyhlížel holuby plnovous mu z paluby vlál – <br>
<br>
Táhne mu myslí <br>
Že se mu zkřížili sysli <br>
Že jsou to prachšpatné časy <br>
Že se mu asi smíchaj rasy – <br>
<br>
Minulý čtvrtek <br>
Navštívil žirafu krtek <br>
A toho velkého hada <br>
Má velice slepice ráda –<br>
<br>
Rozčileně chodí po palubě lodi <br>
Nepřestává světu lát <br>
Až racek chechtavý klovne ho do hlavy <br>
Pustě se mu začne smát: <br>
<br>
Hej starý pane <br>
Každá potopa přestane <br>
Ono to tak nezůstane <br>
A pak se teprv budeme smát! <br>
<br>
Dnes už není Noe – však zato špatní dnové jdou dál <br>
Zas aby se potopy obyvatel Evropy bál <br>
Jestliže tahle potopa nastane <br>
Ani noha v Evropě nezůstane <br>
Holubice z Ženevy zdá se cestu že neví dál – <br>
<br>
Táhne nám myslí <br>
Kdybychom v tom takhle zkysli <br>
Chraňme se těch špatných časů <br>
Aby nám chtěli čistit rasu <br>
<br>
Bylo by mukou <br>
Zdravit se jen pravou rukou <br>
A na pouhý pokyn shůry <br>
Pálit plný fůry kultury <br>
<br>
My se ještě přeci takovýchle věcí <br>
Nemusíme tolik bát <br>
Aťsi kdo chce brousí zuby nebo fousy <br>
Můžeme mu zazpívat: <br>
<br>
Hej mladý pane <br>
Vždyť ta potopa přestane <br>
Ono to tak nezůstane <br>
A potom my se budeme smát – <br>
<br>

<strong>David a Goliáš</strong><br>
<br>
Lidi na lidi jsou jako saně <br>Člověk na člověka jako kat <br>
Podívejte se na ně <br>Musíte naříkat <br><br>
Obr do pidimužíka mydlí <br>Domnívaje se že vyhraje <br>
Klidně seďme na židli <br>Čtěme bibli tam to všechno je <br><br>
Samuelova kniha nám povídá <br>Jak na Žida přišla veliká bída <br>
Jak ti bídní Filištíni <br>Válku vést nebyli líní <br>
Až potkali Davida <br><br>
David šel do války volky nevolky <br>
Z velké dálky nesl bratrům homolky <br>
V pochodu se cvičil v hodu <br>
Dal si pro strýčka Příhodu <br>Tři šutry do tobolky <br><br>
Hej hej kam se valej? <br>Dyť jsou malej! <br>
Takhle <br>Goliáš ho provokuje, <br>David slušně salutuje <br><br>
Když mu ale obr plivnul do očí, <br>
David se otočí, prakem zatočí <br>
Když začínáš no tak tumáš <br>Byl jsi velkej – já měl kuráž<br>
A jakej byl Goliáš?<br>
<br>

<strong>Nebe na zemi</strong><br>
<br>
Na Nirvánu na Olymp na nebe nevěřím <br>
když někdo svět pomlouvá <br>
vždycky láteřím <br>
Nestojím o nekonečno s hvězdami všemi <br>
stačí mi pár krásných let <br>
někde na zemi <br>
<br>
Když já vám povídám <br>
že je nebe na zemi <br>
pravdu mám věřte mi <br>
Za život život dám <br>
i když nerad umírám <br>
nejsem sám věřte mi <br>
 <br>
Pro toho kdo chce žít <br>
je na světě plno krás <br>
a z těch krás nebe mít <br>
záleží jenom na vás <br>
Jen na vás věřte mi <br>
záleží kdy přijde čas <br>
/: kdy pro nás začne nebe na zemi :/ <br>
<br>

<strong>Život je jen náhoda</strong><br>
 <br>
   Proč že se mi každou noc <br>O tom jen zdá o tom jen zdá <br>
   Jak v mém životě vychází <br>Tak tak šťastná a krásná hvězda <br><br>
   Proč že se mi každou noc <br>O tom jen zdá že ta hvězda <br>
   Vám dá to štěstí o němž se <br>Vám  ve dne nezdá <br><br>
   Zdání klame mimoto každý sen <br>
   Který v noci míváme <br>Zažene příští den <br><br>
   Život je jen náhoda <br>Jednou jsi dole jednou nahoře <br>
   Život plyne jak voda <brA smrt je jako moře <br><br>
   Každý k moři dopluje <br>Někdo dříve a někdo později <br>
   Kdo v životě miluje <br>Ať neztrácí naději <br><br>
   Až uvidíš v životě zázraky <br>Které jenom láska  umí <br>
   Zlaté rybky vyletí nad mraky <br>Pak porozumíš <br><br>
   Že je život jak voda <br>Kterou láska ve víno promění <br>
   Láska že je náhoda <br>A  bez ní štěstí není <br>
<br>

<strong>Tmavomodrý svět</strong><br>
<br>
Netoliko že je tma ale nevidím <br>
Vím že je tu všude tma já ji nevidím <br>
Vidím jenom to že nevidím nic <br>
Když připustím že vidím měl bych vidět víc <br>
Svou hlavu trup dvě ruce nohy nevidím <br>
 <br>
Tak kam se poděl můj doposud dokonalý zrak <br>
Na všem leží neproniknutelně modrý mrak <br>
Tmavomodrý mrak <br><br>
Sám nevím ani kudy jíti mám a kam <br>
A to že na hlavě tmavomodrý klobouk mám <br>
To je právě klam <br>
 <br>
Nemám hlad tak co mi naplat že mi chutná <br>
Co naplat že ač nemám hlad duše smutná <br>
 <br>
 Pět neděl sedm hodin tři měsíce a šest let <br>
Melancholicky jsem pozoroval svět <br>
Tmavomodrý svět <br>
<br>

<strong>Klobouk ve křoví</strong><br>
 <br>
Vítr vane pouští  <br>Po písku žene klobouk <br>
Zahnal ho do houští <br><br>Starý a černý klobouk <br><br>
Kdepak je ta hlava   <br>Která klobouk nosila? <br>
Byla černá či plavá?  <br><br>Komu asi patřila? <br><br>
Kdo to v poušti zmizel?  <br>Odkud šel a kam? <br>
Jakou to měl svízel <br>Že byl v poušti sám? <br>
Jen zaváté stopy  <br>Starý klobouk ve křoví <br>
Nikdo nic nepochopí  <br><br>Nikdo se nic nedoví <br>
<br>

<strong>Hej pane králi...</strong><br>
<br>
Bereme na potaz učené bakaláře <br>
Et item doktory – et item rektory <br>
Proč jenom chudák trhan patří do žaláře? <br>
Vždyť mezi boháči jsou také potvory! <br>
Kdyby nás chudáky lépe znal <br>Pan král <br>
Snad by nám odpověď dal <br>
 <br>
Hej pane králi nebuď líný <br>Vem hadry a jdi mezi lid – <br>
Poznáš co je živořit z dřiny <br>Uvidíš za den tolik špíny <br>
Do smrti nebudeš mít klid <br>
<br>
A vůbec velkomožní páni <br>Přijďte se na nás podívat – <br>
Vy páni kteří jste tím vinni <br>Že bída z lidí vlky činí <br>
Že vlky z lesů žene hlad <br>
<br>
Myslete si že jsme jen lůza <br>Že se nás nemusíte bát <br>
Jednou však popadne vás hrůza <br>Až pod okny vám budem řvát: <br>
<br>
Hej křečkové a bařtipáni!<br>Je čas – budeme účtovat <br>
Pánové sami jste tím vinni <br>
Že bída z lidí vlky činí <br>Že nás proti vám žene hlad <br>
<br>

<strong>Ezop a brabenec</strong><br>
<br>
Jednou z lesa domů se nesa moudrý Ezop <br>
Potká brabce který brabence málem sezob <br>
Brabenec se chechtá <br>Ezop se ho hned ptá <br>
Čemu že se na trávě v lese <br>Právě řehtá – <br>
 <br>
Já – povídá brabenec – se taky rád hlasitě chechtám <br>
Chechtám když pupenec kyselinou leptám <br>
<br>
Vím – totiž ten brabenec – mravenečník že se mě neptá <br>
Neptá – pozře mne ať se chechtám nechechtám <br>
Kampak by to došlo třeba s pouhou ponravou <br>
Kdyby měla plakat že je ptačí potravou! <br>
Ty – ač nejsi brabenec – se taky rád hlasitě chechtej <br>
Chechtej a na svou bídu si nezareptej – <br>
<br>

<strong>Babička Mary</strong><br>
<br>
Štěchovická laguna když dřímá <br>
  v zadumaném stínu Kordiler <br>
  Pirát zkrvavenou šerpu ždímá – <br>
  kapitán pucuje revolver <br>
  <br>
  Pikovická rýžoviště zlata <br>
  čeří se v příboji Sázavy <br>
  ale za to krčmářova chata <br>
  křepčí rykem chlapské zábavy <br>
 <br>
  Když tu náhle co se děje? <br>
  Divný šelest houštím spěje <br>
  plch – skunk – vše utíká <br>
  po stráni od Medníka <br>
 <br>
  Krčmář zhasne – kovbojové ztichnou <br>
  pirát zděšen tvář si zakryje <br>
  Rudé squaw se chvějí a pak vzdychnou: <br>
  Blíží se k nám postrach prérie! <br>
 <br>
Mary – babička Mary <br>Dva kolťáky za pasem <br>
  Nad hlavou točí lasem <br>
  Stoletá Mary – babička Mary <br>
  Ta zkrotí křepce hřebce <br>Ať chce či nechce <br>
<br>
Žádné zuby – z jelenice sukně <br>
  ale za to tvrdé bicepsy <br>
  Mary má vždy slivovici v putně <br>
  Toma Mixe strčí do kapsy <br>
  <br>
  Klika cvakla – v krčmě dveře letí <br>
  a babička vchází do dveří <br>
  Pintu ginu lumpové prokletí – <br>
  bezzubou dásní zaláteří <br>
 <br>
  Vypiju to jen ve stoje <br>
  jdu do volebního boje <br>
  Zřím zas město drahý <br>
  jedu volit do Prahy <br>
 <br>
  Dopije a aby se neřeklo <br>
  putykáře změní v mrtvolu <br>
  Za zády má štěchovické peklo <br>
  s šlajsnou svatojánských atolů <br>
 <br>
Mary – babička Mary <br>Pádluje bez námahy <br>
  Po proudu až do Prahy <br>
  Stoletá Mary – babička Mary <br>
  Jde do volebního boje <br>Za kovboje <br>
 <br>
Ledva v Praze kotvu vyhodila <br>
  pro babičku nastal hrozný čas <br>
  neboť hned každá strana tvrdila <br>
  že jí náleží babiččin hlas <br>
  <br>
  Malá stejně jako velká strana <br>
  psala že bude mít o hlas víc – <br>
  Že ta druhá strana je nahraná – <br>
  Oni že maj hlas ze Štěchovic <br>
 <br>
  Stoletý věk prý nevadí <br>
  Na předáka je to mládí – <br>
  Ze všech nejvíce <br>
  volala ji Polnice <br>
 <br>
  Tak babičku pro kterou vždy byla <br>
  válka s lidojedy legrace <br>
  Tu babičku za pár dni zabila <br>
  volební agitace – <br>
 <br>
Mary – bojovná Mary <br>Už nesedává v sedle <br>
  Ve volbách byla vedle <br>
  Stoletou Mary – babičku Mary <br>
  Volbama zabitou <br>vzal k sobě Manitou 
<br><br>
<li><strong>Voskovec, Jiří: Klobouk ve křoví</strong>, Praha 1965
</TD></TR></TABLE>
</BODY></HTML>
