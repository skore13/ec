<HTML><HEAD><TITLE>Jan Werich: Fimfárum</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<strong>Jan Werich: Fimfárum<br>
<br>
Chlap, děd, vnuk, pes a hrob</strong><br>
<br>
Žil kdys kdes chlap.<dd>
Dá se říct též muž či kmán, jak kdo chce. Já ho zvu chlap.<dd>
Nu a on krad, ten chlap. Krad, co moh a kde moh. Zvlášť když měl hlad.<dd>
Byl den jak květ, pták pěl, klas zrál, a nad vším jas.<dd>
Jen hvozd se tměl, tam, kde spal chlap.<dd>
Spal den a noc, neb pil jak Dán. Když jím třás chlad, vstal a chtěl jít dál, leč měl hlad. Jed by. A pil! Spíš pil, jen mít zač! Měl ret jak troud.<dd>
Vždyť se dá jít na lup, i když je den. Tak šel.<dd>
Jde, až zří plot, a na něm čte: Je tu zlý pes!<dd>
„Zlý pes; – a to se mám bát? To snad ne!" a just tam šel krást.<dd>
Leč pes tam byl. A zlý! A jak! Jak ďas!<dd>
Jen se chlap vkrad, už tu byl pes a vyl. Pán sic spal, leč pes vyl a řval čím dál tím víc, až pán vstal a vzal si zbraň.<dd>
„Vem si ho! Drž ho! Jen mu dej!"<dd>
Křik, sběh a ryk, chlap chce pryč, je tu však pes i pán, je to už kmet, a řve: „Já ti dám u nás krást!" A kmet se rve jak kdys, když byl mlád.<dd>
Leč chlap je mlád dnes a dnes má víc sil! Kmet už je mdlý, chlap na něj klek a chce ho bít, když tu zlý pes se zved a chňap! Chlap má prst pryč. Než pes spolk prst, než kmet se vzmoh, chlap skrz sklep jde ven. Tam, co je vchod, je schod a u něj hůl, spíš kyj. Kmet se chtěl prát, leč kyj je kyj, a chlap bil ze všech sil, až kmet pad.<dd>
Pes rval dál. Rval dlaň i pěst a teď chce rvát chřtán. Chlap, pot a krev, má spěch. Děd sic pad, leč teď zas na dvůr vběh vnuk, spíš hoch než muž, a chce znát: „Kdo tu chtěl krást a kde je náš děd?"<dd>
To už chlap byl přes dvůr, tam, co je stáj.<dd>
A přes plot jde kůň, a na něm chlap. Vnuk sáh níž, než je bok, tam, kde měl kolt, a jak stisk, kolt štěk BENG! BENG!<dd>
Chlap jek a kůň se vzpjal; leč jde zas dál.<dd>
Děd vstal, je živ a zdráv, jen chlap je pryč a s ním i kůň. Vtom vnuk křik: „Hleď!", a jak to řek, tam, co je brod, kůň stál a třás se, pak se hnal dál, zas stál, pak pad. Chlap je pod ním. Teď však se zved a dal se v běh, co je hvozd. Chce se v něm skrýt.<dd>
„Jen ho nech," řek děd. „Kdo zná líp kraj? Kdo z nás tu rost? Teď bych chtěl lok, jak pes chce kost." Vnuk mu dal džin.<dd>
„Vem psa a kyj a pojď," řek děd a mlask. „Dej si též hlt." Vnuk písk na psa a šli.<dd>
Chlap si sed po strom. Kůň mu zdech, pes si vzal prst a ten kolt, co po něm šleh jak blesk, mu z plic vzal dech i krev. Chtěl by jít dál. Leč čím dál tím míň má sil, je bled, je sláb, je sám, má strach.<dd>
Klek, chtěl vstát, leč spad zpět na strom a po pni se svez na zem. Lez jak plaz, rval mech i vřes, jak táh trup o píď dál. Už ví, že je zle. Zrak se mu tmí i sluch mu ztich. Chce však pryč, tam, kde je svět, a kde je jas, ne tma. Přec, kde je tma, je smrt!<dd>
... Ne, teď ne! Chce se mi spát, jen noc a den a noc! Pak jsem zas fit! Jen mít čas, chléb a sůl a džbán! Moh bych být živ... živ líp...<dd>
Pes štěk.<dd>
A po něm hned hlas: „Rek čul krev! Běž za ním!"<dd>
„Kam štve?" křik hoch.<dd>
„Tam za ten dub!"<dd>
A tam ten chlap byl. Pes nad ním stál, pak hoch, pak kmet.<dd>
„To je on," řek kmet a vzdech: „Tys mu dal..."<dd>
„Proč u nás kraď?"<dd>
„Co když měl hlad, co když chtěl jíst?"<dd>
„Ten znal jen pít, ten vrah."<dd>
„On ví už svý, tak nač ten hněv? Pojď."<dd>
„Co s ním?"<dd>
„Už nic."<br>
<br>
<dd><dd><dd>Ko Nec
<br><br>
<li><strong>Werich, Jan: Fimfárum</strong>, Albatros, Praha 1992
</TD></TR></TABLE>
</BODY></HTML>
