<HTML><HEAD><TITLE>Alfred Jarry: Ubu králem</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Alfred Jarry: Ubu králem</b>
<br><br>
<em>Jednání první, scéna 7; Dům otce Ubu.</em><br>
KLÍN, SLOUP, TYČKA, OTEC UBU, MATKA UBU, SPIKLENCI A VOJÁCI, KAPITÁN OBRUBA<br>
<br>
OTEC UBU<br>
Nu, milí přátelé, je nejvyšší čas, abychom připravili plán spiknutí. Ať každý podá svůj návrh. Když dovolíte, povím nejdřív svůj.<br>
KAPITÁN OBRUBA<br>
Mluvte, otče Ubu. <br>
OTEC UBU<br>
Nu tak, přátelé, já myslím, že bude nejlepší, když krále jednoduše otrávíme tím, že mu nacpeme do snídaně arsenik. Jak začne baštit, padne mrtev, a tak se stanu králem. <br>
VŠICHNI<br>
Fuj, špinavče!<br>
OTEC UBU<br>
Co? To se vám nelíbí? Ať tedy Obruba řekne svůj návrh. <br>
KAPITÁN OBRUBA<br>
Já bych ho pořádně natřel mečem a rozsekl bych ho od hlavy až po pás.<br>
VŠICHNI<br>
Ano, to je důstojné a chrabré! <br>
OTEC UBU<br>
A co když vás kopne? Vzpomínám si teď, že chodívá na přehlídky v železných střevících a s těmi by to bolelo. Kdybych věděl, běžel bych vás radši udat, abych se vytáhl z té špinavé historie, a myslím, že by mi dal ještě prachy.<br>
MATKA UBU<br>
Ó, ty zrádče a zbabělče, ty ohavný škrobe!<br>
VŠICHNI<br>
Naplivat na otce Ubu!<br>
OTEC UBU<br>
Hehé, pánové, jen klid, jestli nechcete, abych vás strčil do kapsy! Ostatně jsem ochoten obětovat se pro vás. Z toho vyplývá, Obrubo, že si bereš na starost krále rozseknout.<br>
KAPITÁN OBRUBA<br>
Nebylo by lepší, abychom se všichni najednou na něho vrhli se strašným křikem a kušněním? Snad bychom tím strhli vojsko.<br>
OTEC UBU<br>
Tak počkejte. Já budu koukat, abych mu šlápl na nohu, on se bude vzpírat, já mu řeknu: <em>h o v n a j s</em>, a na to znamení vy se na něho vrhnete.<br>
MATKA UBU<br>
Ano, a jak bude mrtev, ty se zmocníš jeho koruny a žezla.<br>
KAPITÁN OBRUBA<br>
A já budu se svým mužstvem pronásledovat královskou rodinu.<br>
OTEC UBU<br>
Ano, nezapomeň hlavně na mladého Hromoslava. <I>(Odcházejí)</I><br>
OTEC UBU<br>
<I>(běží za nimi a přivede je zpět)</I> Pánové, zapomněli jsme na nezbytný obřad; musíme přísahat, že se budeme statečně bít.<br>
KAPITÁN OBRUBA<br>
Ale jak to uděláme? Nemáme kněze!<br>
OTEC UBU<br>
Matka Ubu ho zastane.<br>
VŠICHNI<br>
Nu tak, budiž!<br>
OTEC UBU<br>
Vy tedy přísaháte, že pořádně zabijete krále?<br>
VŠICHNI<br>
Ano, přísaháme! Ať žije otec Ubu!<br>
<br>

<em>Jednání třetí scéna 2; Velký sál v paláci.</em><br>
OTEC UBU, MATKA UBU, DŮSTOJNICI A VOJÁCI; KLÍN,
SLOUP, TYČKA, SPOUTANÁ ŠLECHTA, FINANČNÍCI,
ÚŘEDNICTVO, PÍSAŘI<br>
<br>
OTEC UBU<br>
Přineste bednu na šlechtu a hák na šlechtu a nůž na šlechtu a knihu na šlechtu! Potom nechte předstoupit šlechtu.<br>
MATKA UBU<br>
Prosím tě, otče Ubu, mírni se.<br>
OTEC UBU<br>
Mám čest oznámit vám, že abych obohatil království, zahubím všechny šlechtice a zaberu jejich statky.<br>
ŠLECHTICI<br>
Hrůza! Lide a vojáci, pomoc!<br>
OTEC UBU<br>
Přiveďte prvního šlechtice a podejte mi hák na šlechtu. Ty kteří budou odsouzeni k smrti, pošlu do hladomorny, odtamtud spadnou do sklepení Dikobrazího a do Šestákové kasematy, kde jim bude vyňat mozek. <I>(K šlechtici)</I> Kdo jsi, holomku?<br>
ŠLECHTIC<br>
Hrabě Vitěbský.<br>
OTEC UBU<br>
Kolik obnášejí tvoje důchody?<br>
ŠLECHTIC<br>
Tři miliony rixdalů.<br>
OTEC UBU<br>
Odsouzen! <I>(Uchopí ho hákem a vstrčí do díry)</I><br>
MATKA UBU<br>
Zvířecí surovost!<br>
OTEC UBU<br>
Druhý šlechtici, kdo jsi ty? <I>(Šlechtic neodpovídá)</I>    Odpovíš, holomku?<br>
ŠLECHTIC<br>
Velkovévoda Poznaňský.<br>
OTEC UBU<br>
Výborně! Výborně! To mi úplně stačí. Do díry. Třetí šlechtici, kdo jsi ty? Vypadáš ohavně.<br>
ŠLECHTIC<br>
Vévoda Kuronský, města Rigy, Revelu a Mitavy. OTEC UBU<br>
Velmi dobře, velmi dobře! Nemáš už nic jiného?<br>
ŠLECHTIC<br>
Nic.<br>
OTEC UBU<br>
Tak do díry. Čtvrtý šlechtici, kdo jsi?<br>
ŠLECHTIC<br>
Kníže Podolský.<br>
OTEC UBU<br>
Jaké máš důchody? <br>
ŠLECHTIC<br>
Jsem na mizině. <br>
OTEC UBU<br>
Za tu drzost táhni do díry. Pátý šlechtici, kdo jsi? <br>
ŠLECHTIC<br>
Markrabě Toruňský a vojvoda Polocký. <br>
OTEC UBU<br>
To není moc. Nemáš už nic jiného?<br>
ŠLECHTIC <br>
Stačilo mi to.<br>
OTEC UBU<br>
No co, lepší něco nežli nic. Do díry. Co zase žbrbláš, matko Ubu?<br>
MATKA UBU<br>
Jsi příliš ukrutný, otče Ubu.<br>
OTEC UBU<br>
Inu, bohatnu. Dám si přečíst seznam SVÝCH statků. Písaři, přečtěte seznam MÝCH statků.<br>
PÍSAŘ<br>
Hrabství Sandoměřské.<br>
OTEC UBU<br>
Začni knížectvími, vrtáku!<br>
PÍSAŘ<br>
Knížectví Podolské, velkovévodství Poznaňské, vévodství Kuronské, hrabství Sandoměřské, hrabství Vitěbské, vojvodství Polocké, markrabství Toruňské.<br>
OTEC UBU <br>
No a dál?<br>
PÍSAŘ<br>
To je všechno.<br>
OTEC UBU<br>
Jak to, všechno? Tak dobrá, sem se šlechtici, a protože chci pořád bohatnout, dám popravit všechny šlechtice, takže mi připadnou všechny jejich statky. Honem, nacpat šlechtu do díry: teď! <I>(Šlechtici jsou vecpáni do díry)</I> Pospěšte si trochu, teďka chci dělat zákony.<br>
VŠICHNI <br>
To se pozná!<br>
OTEC UBU<br>
Nejdřív zreformuju spravedlnost a pak přistoupíme k financím.<br>
NĚKTEŘÍ ÚŘEDNÍCI<br>
Ohrazujeme se proti jakékoliv změně.<br>
OTEC UBU<br>
Hovnajs! Předně, úředníci nebudou už placeni.<br>
ÚŘEDNÍCI<br>
Z čeho budeme žít? Jsme chudí.<br>
OTEC UBU<br>
Připadnou vám pokuty, které uložíte, a statky odsouzených k smrti.<br>
PRVNÍ ÚŘEDNÍK <br>
Hrůza!<br>
DRUHÝ<br>
Bezbožnost!<br>
TŘETÍ <br>
Skandál!<br>
ČTVRTÝ<br>
Ohavnost!<br>
VŠICHNI<br>
Prohlašujeme, že za takových okolností nebudeme soudit.<br>
OTEC UBU<br>
Do díry s úřednictvem! <I>(Úředníci se marně brání)</I><br>
MATKA UBU<br>
Ale, co to děláš, otče Ubu? Kdo bude teď vykonávat spravedlnost?<br>
OTEC UBU<br>
Kdo? Já. Uvidíš, jak to půjde dobře.<br>
MATKA UBU<br>
To to bude vypadat.<br>
OTEC UBU<br>
Kibic, drž hubu. Nuže, pánové, přistupme teď k financím.<br>
FINANČNÍCI<br>
Není třeba žádných změn.<br>
OTEC UBU<br>
Co? Já chci všechno změnit. Za prvé chci pro sebe polovičku daní.<br>
FINANČNÍCI <br>
Je krotký!<br>
OTEC UBU<br>
Pánové, zdaníme majetek deseti procenty, druhá daň bude za obchod a za průmysl, třetí za sňatky a čtvrtá za úmrtí, každá po patnácti francích.<br>
PRVNÍ FINANČNÍK<br>
To je přece blbost, otče Ubu.<br>
DRUHÝ FINANČNÍK <br>
To je nesmysl.<br>
TŘETÍ FINANČNÍK <br>
Nemá to hlavu ani patu.<br>
OTEC UBU<br>
Děláte si ze mne blázny! Do díry s finančníky! <I>(Finančníci jsou nacpáni do díry)</I><br>
MATKA UBU<br>
Ale otče Ubu, ty jsi pěkný král, vždyť všechno povraždíš! <br>
OTEC UBU<br>
Ale, hovnajs!<br>
MATKA UBU<br>
Kde máš spravedlnost, kde máš finance? <br>
OTEC UBU<br>
Neboj se, cukroušku, půjdu sám od vesnice k vesnici a budu vybírat daně.<br>
 <br>
 
<em>Jednání páté, scéna 4; Paluba lodi, která pluje po Baltickém moři. Na palubě otec Ubu a celá jeho tlupa.</em><br>
<br>
SLOUP<br>
A teď náš ušlechtilý koráb uhání s větrem o závod po šerých vlnách Severního moře.<br>
OTEC UBU<br>
Moře chmurné a nehostinné, které omývá zemi, zvanou Germanie, proto tak pojmenovanou, že každý obyvatel této země má nějakou mánii.<br>
MATKA UBU<br>
Tomu já říkám vzdělání! Je to prý překrásná země.<br>
OTEC UBU<br>
Ach, pánové, ať je jak chce krásná, Polsku se nevyrovná. Kdyby<br>
nebylo Polska, nebylo by Poláků!<br>
<br>
<em>Konec</em><br>
<br>
A teď, protože jste hezky poslouchali a chovali se slušně, zazpíváme vám<br>
<br>
PÍSNIČKU O KUCHÁNÍ MOZKŮ<br>
<br>
Po dlouhá léta byl jsem řezbářem,<br>
moje choť modistkou v ulici Všech Svatých,<br>
k Mariovu poli jsem byl přifařen<br>
a vydělali jsme hezkých pár zlatých.<br>
Když se v neděli vyčasilo, vivat!<br>
natáhli jsme si nové hadry,<br>
na kuchání mozků jsme se šli dívat,<br>
na Opařenku, honosit se kvádry.<br>
<br>
Koukej, koukej, mašina se točí<br>
koukej, koukej, jak mozek vyskočí,<br>
koukej, koukej, soukromníkům z vočí:<br>
Hurrá, zatrubte prdelí v tubu,<br>
ať žije náš dobrý otec Ubu!<br>
<br>
Naši dva fakani, plní marmelády,<br>
s panáky z hadrů na kozlíku venku,<br>
třímali tuto chloubu promenády<br>
a nesem se vesele na Opařenku.<br>
Cpeme se hromadně do první řady,<br>
k zábradlí se musíme dostat nejprve.<br>
Stoupnu si na tohle kamení tady,<br>
abych si nezmazal křápy od krve.<br>
<br>
Koukej, koukej, mašina se točí,<br>
koukej, koukej, jak mozek vyskočí,<br>
koukej, koukej, soukromníkům z vočí:<br>
<br>
                       SBOR<br>
<br>
Hurrá, zatrubte prdelí v tubu,<br>
ať žije náš dobrý otec Ubu!<br>
<br>
To už jsme mozkem bílí až po čepici,<br>
fakani se živí, máme trošku strach,<br>
vidouce půlmistra třímati sudlici<br>
a rány a broky a broky a prach.<br>
Najednou vidím v koutě u mašiny<br>
kušnu rošťáka, která je mi známá,<br>
člověče, jářku, to nebude jiný,<br>
ty jsi mě okrad, upadniž ti tlama.<br>
<br>
Koukej, koukej, mašina se točí,<br>
koukej, koukej, jak mozek vyskočí,<br>
koukej, koukej, soukromníkům z vočí:<br>
<br>
                       SBOR<br>
<br>
Hurrá, zatrubte prdelí v tubu,<br>
ať žije náš dobrý otec Ubu!<br>
<br>
Najednou mne choť za rukáv vleče:<br>
bambulo, teď se vytáhni:<br>
flákni ho po držce, teď ti neuteče,<br>
půlmistr se zrovna někam naklání. –<br>
Skvělá to úvaha, které není rovno,<br>
alespoň tak mé odvaze zdálo se,<br>
plácnu na soukromníka gigantické hovno,<br>
ono se půlmistrovi rozmázlo po nose.<br>
Koukej, koukej, mašina se točí,<br>
koukej, koukej, jak mozek vyskočí,<br>
koukej, koukej, soukromníkům z vočí:<br>
<br>
                  SBOR<br>
<br>
Hurrá, zatrubte prdelí v tubu,<br>
ať žije náš dobrý otec Ubu!<br>
<br>
To už ale přes plot velmi prudce letím,<br>
rozzuřený dav mnou cloumá v okamžení,<br>
po hlavě se nesu mezi strašným smetím<br>
do té černé díry, co z ní návrat není. –<br>
Takhle to dopadá, když se jde v neděli<br>
na Opařenku, na mozkové polcení,<br>
vyjdete si ven, abyste věděli,<br>
živí, a zpátky jdete usmrcení.<br>
Koukej, koukej, mašina se točí,<br>
koukej, koukej, jak mozek vyskočí,<br>
koukej, koukej, soukromníkům z vočí:<br>
<br>
SBOR<br>
<br>
Hurrá, zatrubte prdelí v tubu,<br>
ať žije náš dobrý otec Ubu!

<br><br>
<li><strong>Jarry Alfred: Ubu</strong>, přel. P.Voskovec, Kra, Praha 1993
</TD></TR></TABLE>
</BODY></HTML>
