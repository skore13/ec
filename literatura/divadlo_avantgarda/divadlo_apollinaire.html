<HTML><HEAD><TITLE>Guillaume Apollinaire: Prsy Tiresiovy</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Guillaume Apollinaire: Prsy Tiresiovy</b>
<br><br>
<em>Výstup I. </em><br>
Zanzibarský lid, Tereza<br>
<br>
<strong>Tereza</strong><br>
<em>Modrý obličej, dlouhý modrý šat pomalovaný opicemi a ovocem. Vstoupí se
zvednutím opony, avšak jakmile se opona počne zdvihati, křičí,  snažíc  se přehlušiti hluk orchestru</em><br>
Nikoliv pane choti<br>
Nedonutíte mne abych dělala co chcete vy<br>
<em>Sykot</em><br>
Jsem feministka a neuznávám mužovy autority<br>
<em>Sykot</em><br>
Ostatně chci jednati podle svého<br>
Dosti dlouho již dělají si mužové co se jim líbí<br>
Chci konečně též bojovati proti nepříteli<br>
Mám chuť státi se vojákem raz dva raz dva<br>
Chci válčiti <em>(Hřmotič)</em> a ne roditi děti<br>
Nikoli pane manželi vy mně již nebudete poroučeti<br>
<em>Pokloní se třikrát, zády obrácena k obecenstvu<br>
Do megafonu</em><br>
Protože jste se mi dvořil v Connecticutu<br>
Nejsem ještě povinna vám v Zanzibaru vařiti<br>
<strong>Hlas manželův</strong><br>
<em>S belgickým přízvukem</em><br>
Dej mi kousek slaniny jářku dej mi kousek slaniny<br>
<em>Rozbitý hrnec</em><br>
<strong>Tereza</strong><br>
Slyšíte ho myslí jen na lásku<br>
<em>Má nervový záchvat</em><br>
Ani netušíš ty hlupáku<br>
<em>Kýchnutí</em><br>
Že byvši vojákem chci býti umělcem<br>
<em>Kýchnutí</em><br>
Ovšem ovšem<br>
<em>Kýchnutí</em><br>
Chci býti též poslancem advokátem senátorem<br>
<em>Dvojí kýchnutí</em><br>
Ministrem presidentem republiky<br>
<em>Kýchnutí</em><br>
A jako chirurg nebo psychiatr spíš<br>
Chci zbrousit Evropu i obě Ameriky<br>
Vařiti však a rodit děti to je přespříliš<br>
<em>Kdáká</em><br>
Chci býti matematikem filosofem chemikem<br>
Groomem v restauracích telegrafistou číšníkem<br>
A zlíbí-li se mi ať nudu zahnat smím<br>
Starou tanečnicí s velikým nadáním<br>
<em>Kýchne, koktá, načež napodobí hluk železnice</em><br>
<strong>Hlas manželův</strong><br>
<em>S belgickým přízvukem</em><br>
Dej mi kousek slaniny jářku dej mi kousek slaniny<br>
<strong>Tereza</strong><br>
Slyšíte ho myslí jen na lásku<br>
<em>Krátký popěvek na dudy</em><br>
Tak si vezmi posvícenské stehýnko<br>
<em>Velký buben</em><br>
Zdá se však že mi vyrážejí vousy<br>
Prsa se mi odpoutávají<br>
<em>Silně vykřikne a rozevře blůzu, ve které objeví se prsy, jeden červený a druhý modrý, a když je uvolní, odlétnou dva veliké balónky, zůstanou však uvázány na provázku</em><br>
Odleťte ptáci mé slabosti<br>
Et caetera<br>
Jak jsou krásné ty ženské vnady<br>
Něžné a plné tak svádí<br>
K nakousnutí<br>
<em>Zachytí provázky s balónky a hraje si s nimi</em><br>
Zanechme však hloupostí<br>
Neoddávejme se vzduchoplavectví<br>
Vždycky je výhodnější jednati ctnostně<br>
Neřest je celkem vzato věcí nebezpečnou<br>
Pročež je lépe obětovati krásu<br>
Která svádí k hříchu<br>
Zbavme se prsou<br>
<em>Zapálí je a ony vybuchnou; potom se roztomile ušklíbne, udělá na obecenstvo dlouhý nos a hází na ně míče, které má ve svém živůtku</em><br>
Co se to děje<br>
Rostou mi nejen vousy ale i kníry<br>
<em>Hladí si vous a nakrucuje knír, který jí  náhle vyrostl</em><br>
U ďábla<br>
Vypadám jako obilné pole očekávající žací stroj<br>
K čertu cítím se mužnou<br>
Jsem hřebec vzepjatý<br>
Od hlavy až po paty<br>
Jsem býk<br>
<em>Bez megafonu</em><br>
A budu zápasník<br>
Proč se však vychlubovati<br>
Se svojí karierou hrdino<br>
Schovej své zbraně<br>
A choti můj jenž zbabělejší jseš<br>
Povykuj na mně<br>
Jak chceš<br>
<em>Stále kdákajíc podívá se do zrcadla na kiosku s&nbsp;novinami</em>
<br><br>
<li><strong>Dílo Jaroslava Seiferta 2</strong>, Akropolis, Praha 2002
</TD></TR></TABLE>
</BODY></HTML>
