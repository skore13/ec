<HTML><HEAD><TITLE>Jan Jeník z Bratřic</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Jan Jeník z Bratřic: Písně krátké v větším počtu starodávné lidu obecného českého, kteréž při Muzice neb Hudbě dávali se hráti, při čemž od tanečníkův vesele se zpívalo, a notně tančilo, neb rejdovalo. Ačkoliv mnoho z těch Písní nemálo pohoršlivý jsou, však předce jakási ostrovtipnost, a lekdes předivné, a směšné Nápady jim se odepříti nemohou. Z kteréhož ohledu chtělo se: aby se též taky zde, bez nejmenší proměny, vepsali</b>
<br><br>
Šel sedlak s sedlačkou na posvícení, –<br>
Sedlačka upadla, – Sedlaček na Ni. –<br>
Sedlačka pláče, – a Sedlak skáče.<br>
Že bude za rok mít mlady Sedlače. –<br>
<br>
Šel tudy,<br>
Měl dudy,<br>
Na ně napískal.<br>
Bodejž mu ty dudy<br>
Okolo ty huby<br>
Čert roztřískal! –<br>
<br>
Vyletěla holubička ze skály<br>
Probudila černé oči ze spaní.<br>
Kdyby byly černé oči nespaly,<br>
Byly vy tu holubičku dostaly.<br>
Nebyla to holubička, – byl to pták,<br>
Když mě nechceš milovati, nechej tak! –<br>
<br>
Kačenko, holubičko! prosím Vas!<br>
Dejte mně Hubičky, – ja Vam zas.<br>
Až je budu mit,<br>
Budu se modlit<br>
Za každou Hubičku Otčenaš. –<br>
<br>
Hop, Holka, svlikej Kabat,<br>
My si dame Vrtak zahrat! –<br>
Po Vrtaku, – Rozkročak;<br>
Ja dam za Něj Dvougrošak. –<br>
<br>
(Tyhle dva Tance, Vrtak a Rozkročak zavíraly v sobě divné Figury; ku přikladu když se Tanečnice dle taktu hudby, – široce rozkročila, tak v tom Okamžení její Tanečník svýma Nohama, též dle taktu Muziky – v jejím Rozkroku, chviličku uměnlivě tancoval. – Což od Modličův neb Pobožníkův – za velikou Pohoršlivost bylo jest pokládáno. – A ne dlouho nato, skrze Krajské – Ouřady, Ty oba dva Tance ostře se zapověděly. –)<br>
<br>
Já mám Žežuličku, –<br>
Můj zlatej Honzičku!<br>
Já mám Žežuličku, – mám. –<br>
Přijď ke mně zvečera<br>
Až budu svlečena, –<br>
Já Ti Žežuličku<br>
Můj zlatej Honzičku!<br>
Já Ti Žežuličku dám. –

<br><br>
<li><b>Polišenský, Illingová: Jan Jeník z Bratřic</b>, Melantrich, Praha 1989
</TD></TR></TABLE>
</BODY></HTML>
