<HTML><HEAD><TITLE>František Martin Pelcl: Paměti</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>František Martin Pelcl: Paměti</b>
<br><br>
1790 – 20. února zemřel císař Josef II., v sobotu ráno v šest hodin. Když o tom byla přinesena zpráva státnímu ministru Kounicovi, řekl: „Il a fort bien fait."<dd>
Císař Josef II. byl muž neobyčejný; za vzor si zvolil Bedřicha II. pruského, ačkoliv neměl jeho rozum ani odvahu. Všecko, co podnikal, mělo posílit a rozmnožit vojenský stav. Občany a duchovními opovrhoval. Chtěl u prostého lidu vymýtit všecky předsudky nepomysliv, že mnoho jich je nutných a že udržují vládce na trůně. Všechno staré chtěl zavrhnout a jinak zařídit, i maličkosti. Chtěl být tvůrcem nového světa. Tyto změny prováděl násilně a velmi chvatné. Všecko se mělo stát rychle a ihned. Nedbal spravedlivých výsad a starých zákonů, vládl libovolně a despoticky, a tak pobouřil a popudil proti sobě všechny své poddané, dokonce i sedláky. Proto od něho odpadli Nizozemci, Uhři ho nenáviděli, Čechové ho neměli rádi a Rakušané se mu posmívali; sousedé mu přáli záhubu a připravovali mu ji, neboť opovrhoval všemi ostatními vládci, spoléhaje na svou velikou armádu a na množství děl. Ale jakmile vytáhl do pole, bylo vidět, že nemá vojenské nadání. Co generálové udělali dobře, to svévolně kazil. Také neměl rekovného srdce. Velice pravdivě o něm napsali:<br>
<br>
„In praesentia victus, <br>
in absentia victor.<br>
<i>*(V přítomnosti poražený, <br>
v nepřítomnosti vítěz.)</i><br>
<br>
Kdyby byl zůstal doma, byli by jeho generálové vykonali proti Turkům hned na první výpravě veliké věci. Ale on setrval celé léto u Sávy a v bažinatých místech, kde přišel nemocemi o 80 000 mužů, s nimiž by byl mohl dobýt Bělehradu a celého Srbska. Neměl však k tomu odvahy. Miloval slovní hříčky a vtipy, kterými vyřizoval nejdůležitější věci. Chtěl býti považován za vtipného, byl však pouhý šprýmař a nerozuměl ničemu důkladně, nýbrž jen povrchně. Přitom měl bohužel zlé srdce. Nemohl snésti, věděl-li, že se někomu dobře daří. Zločinci trestu nikdy nezmírnil, zato mu často trest zvýšil.<dd>
Zemřel příjicí, která jeho tělo úplně zničila. Na konec se také pomátl jeho duch. Když pozoroval, že se mu novoty nedaří, obával se, že jej budou pokládat za blázna, a byl tomu velmi blízek. Jeho zhovadilý a zhýralý život přivodil mu příjici, kterou mu velmi často léčil jeho ranhojič Brambilla, ale dostával ji vždy znovu, neboť na cestách si bral do postele v každé hospodě kdejakou děvku; z toho povstal ve Vídni posměšek:<br>
<br>
„Zu Felde ein Haas, <br>
im Bette ein Schwein."<br>
<i>*(V poli zajíc, <br>
v posteli prase.)</i><br>
<br>
Ve Vídni chodily do jeho bytu bez ostychu nevěstky, se kterými se kurvil, dokonce ještě za poslední nemoci. Kdo měl krásnou ženu a přivedl ji k němu, byl povýšen. Tak vzniklo mnoho krajských hejtmanů, dvorních radů a vicepresidentů. Protože ještě žijí, šetřím jich a nebudu je jmenovati. Jejich potomci budou možná barony a hrabaty.<dd>
Josef byl dvakrát ženat. Jeho první manželka byla Marie Isabella, dcera Filipa, infanta španělského a vévody parmského; narodila se 30. prosince 1741, provdala se 6. října 1760 a zemřela 27. listopadu 1763. Druhou jeho ženou byla Marie Josefa, nejmladší dcera císaře Karla VII. bavorského, narozená 30. března 1739; provdala se 22. ledna 1765 a zemřela 28. května 1767. První ženu Josef miloval a jeho neštěstím bylo, že tak brzy zemřela. Druhou ženu nenáviděl. Co udělal dobrého, jest, že odstranil vládu mnichů a zmenšil jejich počet. Zřízení generálních seminářů byla také výborná věc, avšak Leopold na žádost biskupů je zrušil.
<br><br>
<li><b>Johanides, J.: František Martin Pelcl</b>, Melantrich, Praha 1981
</TD></TR></TABLE>
</BODY></HTML>
