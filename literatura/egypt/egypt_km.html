<HTML><HEAD><TITLE> Kniha mrtvých </TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Kniha mrtvých</b>
<br><br>
<b>Říkadlo zabraňující požívání výkalů a pití moči v říši duchů.</b><br></div>
N. praví: „Jsem dvourohý býk, ředitel nebe, pán nebeských korun, velký světlodárce, jenž vyšel z planoucího ohně, jenž podmanil Šva a Tefnetu, jemuž jest dáno putovati.<dd>
Mám odpor k tomu, co se mi oškliví. Nejím výkalů, protože jsou odporny mému duchu. Nedostávají se do styku s mým tělem, nejsou zdvihány mýma rukama, nešlapu do nich svými chodidly. Nepiji moči a nechodím po hlavě v říši duchů.<dd>
Mám chléb z Onu. Můj nebeský chléb jest od Rea; můj zemský chléb jest od Geba. Člun večerního slunce a člun ranního slunce mi je přivážejí z chrámu velkého boha v Onu; on má radost a já jsem spokojen.<br>
Spřátelil jsem se s nebeskými lodníky; jím to, co jedí oni, živím se tím, čím se živí oni. Jím chléb ze zásobárny pána obětí."<br>
<br>
<b>Co má N. říkati při odchodu ze síně obou pravd, když byl prohlášen za spravedlivého.</b><br></div>
N. praví: „Buďte pozdraveni, bozi! Znám vás, znám vaše jména. Nepropadl jsem vašim nožům, protože jste nežalovali na mne tomuto bohu, v jehož družině jste. Vždyť ani jediný hřích se k vám nedostal a vy řekli jste o mně pravdu pánu vesmíru, protože choval jsem se spravedlivě v Egyptě, neurážel jsem boha a nebylo na mne žalob u vládnoucího krále.<br>
Bud'te velebeni, bozi, kteří jste v této síni obou pravd, beze lži v svých srdcích, živící se pravdou z Onu, pohlcujíce to, co vám jest nepříjemné před Horem sídlícím ve své slunečná kouli. Zachraňte mne před Bebojem, který se živí vnitřnostmi vznešených v den velkého zúčtování.<dd>
Hled'te, přišel jsem k vám bez hříchu, bez zločinu, bez špatnosti, bez svědectví proti mně, neučiniv nic, co by bylo proti tomu. Živím se pravdou svého srdce. Činil jsem, co si přáli lidé a s čím byli bozi spokojeni. Zjednal jsem si přízeň bohů tím, co mají rádi. Dával jsem chléb hladovému, vodu žíznivému, oblek nahému, lod' tomu, kdo ji neměl. Dával jsem oběti bohům i zářícím duchům. Osvobod'te mě, ochraňujte mě, nežalujte na mne před velkým bohem! Jsem člověk, jehož ústa jsou čista, jehož ruce jsou čisty, jemuž říkají, kteří ho vidi: „Bud' vítán!" Vždyt' slyšel jsem to, co mluvili osel a kočka v domě hrocha. Byl jsem svědkem před jeho tváří, když vzdával chválu. Jsem obřadník bohů, znalý toho, čeho jest jim třeba. Přišel jsem sem, abych dosvědčil pravdu a přivedl váhy do jejich rovnováhy v říši duchů.<dd>
Ó ty, jenž stojíš ve výši na svém podstavci a máš svou korunu, jehož jméno jest „Pán vzduchu"! Chraň mě před těmito svými posly, šířícími zhoubu a působícími zkázu, nemajícími ohledů, protože jsem se zastával pravdy, Pane pravdy! Jsem čist. Jest čista má hrud', jest čist můj zadek, byl očištěn i můj pupek. Nemám údu, který by postrádal spravedlnosti. Byl jsem očištěn v jižní studni, spočinul jsem v severní dílně v polích kobylek, kde se koupe Reovo mužstvo o čtvrté hodině noční, aby se potěšila srdce bohů. Když jdu kolem v noci nebo ve dne, volají na sebe: „Nechte ho jíti!"<dd>
„Kdo jsi a jaké je tvé jméno?" – ptají se mne.<dd>
„Jsem ten, jenž vyrostl z papyrového houští. Obyvatel Olivy jest mé jméno."<dd>
„Proč chceš projíti?" – ptají se mne.<dd>
„Chci jíti kolem města ležícího na sever od křoví." <dd>
„Co tam spatříš?"<dd>
„Nohu s kyčlí." <dd>
„Co jim řekneš?"<dd>
„Spatřil jsem jásot v zemi Fenechů." <dd>
„Co ti dají?"<dd>
„Ohnivé plameny a majolikovou desku," <dd>
„Co s tím učiníš?"<dd>
„Zahrabu to na břehu jezera pravdy jako večerní oběť." <dd>
„Co najdeš tam na břehu jezera pravdy?" <dd>
„Pazourkové žezlo, jehož jméno jest Dávající dech." <dd>
„Co učiníš s ohnivými plameny a majolikovou deskou, až je zahrabeš?"<dd>
„Budu naříkati pro ně, vyhrabu je, uhasím oheň, rozbiji desku a hodím je do jezera."<dd>
„Jdi si a projdi touto branou síně obou pravd, ty nás znáš."<dd>
„Nedopustím, abys mě překročil," – volá práh dveří – „dokud mí neřekneš mého jména!"<dd>
„Jazýček váh spravedlnosti jest tvé jméno."<dd>
„Nedopustím, abys mnou vešel." – praví pravá veřej dveří – „dokud mi neřekneš mého jména!"<dd>
„Miska váh nesoucí pravdu je tvé jméno."<dd>
„Nedopustím, abys mnou vešel," – volá levá veřej dveří – „dokud mi neřekneš mého jména."<dd>
„Miska nesoucí účet srdce je tvé jméno."<dd>
„Nedopustím, abys mě překročil," – volá práh dveří – „dokud mi neřekneš mého jména."<dd>
„Býk Gebův je tvé jméno."<dd>
„Neotevru ti" – volá závora dveří – „dokud mi neřekneš mého jména."<dd>
„Palec nohy jeho matky je tvé jméno."<dd>
„Neotevru ti" – praví skoba dveří – „dokud mi neřekneš mého jména."<dd>
„Živé oko Sobka, pána východního pohoří je tvé jméno." <dd>
„Neotevru ti, nepustím tě dovnitř" – volá strážce dveří – „dokud mi neřekneš mého jména."<dd>
„Prsní bradavka Šva, kterou dal na ochranu Usira, je tvé jméno."<dd>
„Nedopustíme, abys námi prošel" – volají sloupy dveří – „dokud nám neřekneš našeho jména."<dd>
„Dítky Renenutiny jest vaše jméno." <dd>
„Znáš nás, nuže projdi námi!"<dd>
„Nevstupuj na mne" – volá podlaha síně. <dd>
„Proč? Vždyt' jsem přece čist!"<dd>
„Protože neznám jména tvých nohou, jimiž chceš na mne vstoupiti. Pověz mi je!"<dd>
„Vstupující před Mina jest jméno mé pravé nohy, ………. Nebthety jest jméno mé levé nohy."<dd>
„Vstup tedy na mne, když mě znáš!"<dd>
„Neohlásím tě" – volá vrátný této síně – „dokud mi neřekneš mého jména."<dd>
„Ten jenž prozkoumává srdce a prohlíží těla je tvé jméno."<dd>
„Nuže ohlásím tě. Který bůh je ted' právě uvnitř? Pověz mi to!"<dd>
„Tlumočník obou zemí."<dd>
„Kdo je tlumočníkem obou zemí?" <dd>
„Thovt je to."<dd>
„Nuže vstup!" – volá Thovt – „Proč jsi přišel?" <dd>
„Přišel jsem, abych byl přijat."<dd>
„Jaký jsi?"<dd>
„Jsem očištěn od všeho hříchu, jsem zbaven všeho zla, páchaného těmi, kteří nyní žijí; nemám s nimi styku." „Přijmu tě. Kdo je to, jehož střechou jest oheň, jehož stěnami jsou živí brejlovci, jehož podlahou jest vodstvo?" „Usirev je to."<dd>
„Nuže vstup, jsi přijat. Tvým chlebem jest božské oko, tvým pivem jest božské oko, oběti tobě dávané na zemi jsou božské oko."<br>
<br>
Má se provésti tak, jak se to děje v síni obou pravd. N. ať říká toto říkadlo, jsa čist, jsa oblečen v oděv z jemného plátna a v bílé sandály, jsa nalíčen černým líčidlem a natřen nejjemnějším myrhovým olejem, když obětoval mladého býka, husy, kadidlo, chléb, pivo a zeleninu. <dd>
Obraz vymaluješ na čistou plochu barvou, utřenou z hlíny, na níž nevstoupila noha vepře.<dd>
Nad kým se vykonávají obřady této knihy, tomu se bude dobře dařiti i jeho dítkám se bude dobře dařiti. Bude miláčkem krále i jeho dvořanstva a dostane se mu chleba, piva, koláčů a velkého kusu masa z jídelního stolu velkého boha. Nebude mu bráněno, aby vstoupil do kterýchkoli dveří západní říše, bude uveden do společnosti králů Horního a Dolního Egypta, bude členem družiny Usirovy a bude moci vycházeti v každé podobě, jaké si bude přáti, jsa živá duše na věky věkův.<dd>
Je to pravda zjištěná nekonečněkráte.
<br><br>
<li><b>Lexa, František: Náboženská literatura staroegyptská</b>, Praha 1997<br>
</TD></TR></TABLE>
</BODY></HTML>
