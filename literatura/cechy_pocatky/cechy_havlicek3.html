<HTML><HEAD><TITLE>Karel Havlíček Borovský</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<strong>Karel Havlíček Borovský: Křest svatého Vladimíra</strong><br>
<br>
<em>Zpěv prvý<br>
PERUN A VLADIMÍR</em><br>
<br>
Vladimír cár na svůj svátek,<br>
když seděl na trůnu,<br>
poslal drába s vyřízením<br>
k bohovi Perunu.<br>
<br>
 „Hřmi Perune na můj svátek<br>
místo kanonády,<br>
škoda prachu, dost ho padne<br>
v bitvách u armády.<br>
<br>
Hřmi Perune na můj svátek<br>
místo kanonády,<br>
pak si přijdi se mnou vypit<br>
šálek čekolády." –<br>
<br>
Pan dráb přišel k Perunovic,<br>
zatloukl na vrata,<br>
děvečky se hnedle zeptal:<br>
„Doma-li pantáta?"<br>
<br>
„Doma, doma, pane drábe,<br>
ve veliké chatě,<br>
sedí s jehlou na pekýlku,<br>
zašívá si katě."<br>
<br>
„Vzkazuje vás, pantatínku,<br>
cár náš pozdravovat,<br>
máte prej mu k tomu svátku<br>
drobet zabubnovat."<br>
<br>
Jak to přeslech' tatík Perun,<br>
hnedle čelo svraštil,<br>
skočil s kamen na lavici,<br>
kaťmi o zem praštil.<br>
<br>
„Raděj pásat husy ve vsi,<br>
po bahnách se ploužit,<br>
než u toho Vladimíra<br>
zde za boha sloužit!<br>
<br>
Málo platu, služba těžká,<br>
nikdy konec práce,<br>
ještě bych mu měl vyvádět<br>
ve svátek rekrace?<br>
<br>
Tuhle při poslední bouřce,<br>
při té blýskavici,<br>
bez toho jsem si propálil<br>
celou nohavici!<br>
<br>
Málo platu, málo športlí,<br>
málo deputátu,<br>
nemohu si špendýrovat<br>
oleje k salátu!<br>
<br>
Pečínku jenom ve svátek, –<br>
vodu musím píti,<br>
sotva jsem se na tu službu<br>
mohl oženiti.<br>
<br>
Beztoho mne větším dílem<br>
živí jen kondice,<br>
študentům hodiny dávat<br>
musím ve fysice.<br>
<br>
Kdyby od selek nekáplo<br>
trochu akcidence,<br>
ani v neděli bych nemoh<br>
přičuchnout k pálence!<br>
<br>
Pro nic za nic robotovat –<br>
nevěděl bych věru,<br>
na tu jeho čekoládu,<br>
že mu na ni seru!<br>
<br>
Cár necár, svátek nesvátek,<br>
že mi všechno rovno,<br>
ne a ne, a nebudu hřmít,<br>
co z toho mám?<br>
<br>
Dráb stál celý zkoprnělý<br>
jako kapr v žitě:<br>
„Pamatujte se pantáto,<br>
co pak to mluvíte?<br>
<br>
Já jsem taky jen služebník,<br>
každý zná své meze,<br>
kdybych to vyřídil cáru,<br>
co se na vás sveze?" –<br>
<br>
Ale Perun, jak byl v ráži,<br>
sáhnul pod lavici,<br>
a vytáh na pana drába<br>
tu svou hromovnici.<br>
<br>
Dráb se dlouho nezdržoval,<br>
hledal honem díru,<br>
a hned běžel jak s keserem<br>
k cáru Vladimíru.<br>
<br>
„Jdu Vašemu Veličenstvu<br>
slušně vomeldovat,<br>
že se to, co mluvil Perun,<br>
stydím opakovat.<br>
<br>
Nechce hřmít a osopil se<br>
na mne jak na čubu,<br>
nectně Vaším Veličenstvem<br>
vypláchnul si hubu.<br>
<br>
Ať si tu svou čekoládu<br>
cár prej sám sežere,<br>
a že on na celou službu<br>
s odpuštěním sere;<br>
<br>
že je cárův svátek a prd<br>
s odpuštěním, rovno,<br>
že je mu po celém cáru<br>
s odpuštěním hovno!" – <br>
<br>
Jak uslyšel Vladimír cár<br>
tohle grobiánstvo,<br>
plivnul na zem, zasakroval,<br>
a s ním všechno panstvo.<br>
<br>
Poslal čtyry policajty<br>
k bohovi Perunu:<br>
„Přiveďte ho grobiána<br>
ku cárskému trůnu!"<br>
<br>
A když vyšli policajti,<br>
pískl na ně oknem:<br>
„Hej! nechte to až do zejtřka,<br>
my v suchu nezmoknem.<br>
<br>
Nebudem si s grobiánem<br>
dneska kazit svátek,<br>
však mu zejtra uši natřem,<br>
vraťte se nazpátek!<br>
<br>
Však my se ho za ty jeho<br>
hromy neprosíme,<br>
pokud máme své kanóny,<br>
sami si zahřmíme!"<br>
<br>
Poslal flügel-adjutanta<br>
pro dvě baterie,<br>
ať bouchají při tabuli,<br>
když se zdraví pije.<br>
<br>
Jedli, pili, hodovali,<br>
hrály jim muziky,<br>
ministři si popouštěli<br>
u kalhot knoflíky.<br>
<br>
Pili pivo, pili víno,<br>
jedli z masa, z těsta,<br>
nejednomu oficíru<br>
pukla z toho vesta.<br>
<br>
Vejskali a tancovali<br>
okolo pilířů,<br>
bim! bam! bum! špunty lítaly<br>
z flašek a moždířů.<br>
<br>
Kdo při tom byl, ten se opil,<br>
blaze, braši! tomu,<br>
v noci pak je s výslužkami<br>
roznášeli domů.<br>
<br>
<em>Zpěv třetí<br>
VOJENSKÝ SOUD</em><br>
<br>
Bože! kýž jsem policajtem,<br>
to je vyražení!<br>
koho chce, toho si chytne<br>
a dá do vězení.<br>
<br>
Každý si ho musí vážit:<br>
kdo naň zaškaredí,<br>
pro urážku policajta<br>
ve štokhauzu sedí.<br>
<br>
Ctěte, hoši, policajty!<br>
Ouvej! jak to bolí!<br>
Stát vyplácí krejčím metlou,<br>
ale ševcům holí.<br>
<br>
Slyšte lidé pro výstrahu<br>
mé smutné zpívání,<br>
že se proti policajtům<br>
sám bůh neubrání.<br>
<br>
Už ho vedou svázaného,<br>
všechno ve mně hrká!<br>
Dva ho táhnou za ramena,<br>
jeden vzadu strká.<br>
<br>
„Jenom mne po humnech veďte,<br>
však já s vámi pudu,<br>
nedělejte mi ve městě<br>
veřejnou ostudu!"<br>
<br>
Ale na humnech u strouhy<br>
paní Perunice<br>
zapírala Peruňátku<br>
něco na sukničce.<br>
<br>
Jak poznala svého pána,<br>
hned se s hrozným křikem<br>
na pochopy obořila<br>
mokrým lavičníkem.<br>
<br>
Ale Perun dobrotisko <br>
sám ji napomíná:<br>
„Schovej ženo meč do pochvy,<br>
přišla má hodina!" –<br>
<br>
Policajti s Perunicí<br>
na humnech se vadí,<br>
u dvora se zákoníci<br>
o Peruna radí.<br>
<br>
A již Perun upoutaný<br>
v šatlavě nocuje:<br>
juristům se z paragrafů<br>
žádný nešikuje.<br>
<br>
Neboť ten, kdo zákony ďál,<br>
neměl ani zdání,<br>
že cár vezme někdy boha<br>
do vyšetřování.<br>
<br>
Ráno přišla apelace<br>
k cáru celá bledá,<br>
že se proti Perunovi<br>
zákon najít nedá.<br>
<br>
Cár se na ně zle osopil,<br>
řek jim, že jsou osli,<br>
poslal hned pro vojenský soud<br>
do kasáren posly.<br>
<br>
Vojenský soud, to je samec,<br>
soudí, jen se práší:<br>
on má všechny paragrafy<br>
v jedné patrontaši.<br>
<br>
Vojenský soud na civilní<br>
dívá se zvysoka,<br>
nesoudí podle zákonů,<br>
všechno jen od oka.<br>
<br>
Vojenský soud má žaludek<br>
zdravý jako štika:<br>
nevinného na komando<br>
stráví jak viníka.<br>
<br>
Vojenský soud z ničeho nic,<br>
jako ňáký tvůrce,<br>
nález právně potvrzený<br>
měl jako na šňůrce:<br>
<br>
že dle vyšlé proklamace<br>
komandujícího<br>
a dle „ostatních zákonů"<br>
svodu hrdelního<br>
<br>
pro urážku první třídy<br>
Jeho Veličenství,<br>
pro vzpouru, nemravné řeči,<br>
pro neposlušenství<br>
<br>
Perun bůh je odsouzený<br>
k provazu dle práva,<br>
že však k utopení v Dněpru<br>
milost se mu dává;<br>
<br>
bude ale pro výstrahu<br>
neposlušné chase<br>
vlečen k řece po ulicích<br>
na koňském ocase. –<br>
<br>
Právě jeden žurnalista<br>
seděl také v díře,<br>
protože se bohu rouhal<br>
a psal proti víře;<br>
<br>
soud jej odsoudil, použiv<br>
té příležitosti,<br>
k stejnému trestu s Perunem<br>
kvůli nestrannosti.<br>
<br>
<em>Zpěv desátý<br>
KONKURS</em><br>
<br>
Věje vítr černomorský,<br>
trávou v stepi klátí:<br>
sbíhají se do Kyjova<br>
páni kandidáti.<br>
<br>
Věje vítr od západu,<br>
v Kyjově se práší:<br>
každá firma haní jiné,<br>
sama se vynáší. –<br>
<br>
Poslal papež dekret z Říma,<br>
pečeť jako talíř:<br>
„Co je po té řecké víře,<br>
nedám za ni halíř!<br>
<br>
Není církev jako církev,<br>
cáre nejmilejší,<br>
římská církev mezi všemi<br>
nejcírkvovatější!" –<br>
<br>
A carhradský patriarcha,<br>
pečeť jako miska:<br>
„Nevěř tomu Vladimíre,<br>
co antikrist píská.<br>
<br>
Není církev jako církev,<br>
cáre nejmilejší,<br>
Řecká církev mezi všemi<br>
nejcírkvovatější!"<br>
<br>
A rabínské synedrium<br>
„Šulem, šulem," píše,<br>
„nevěř Římu, nevěř Řekům,<br>
drž se jen Mojžíše.<br>
<br>
Není církev jako církev,<br>
cáre nejmilejší,<br>
židovská je mezi všemi<br>
nejcírkvovatější."<br>
<br>
Také mufti muhamedský<br>
překřičet se nedá:<br>
„Potluč ty psy nevěřící,<br>
uvěř Muhameda!<br>
<br>
Není církev jako církev,<br>
cáre nejmilejší,<br>
musulmanská mezi všemi<br>
nejcírkvovatější!"<br>
<br>
V cárském dvoru na Podolu<br>
psi se o kost hryzli:<br>
také ty ostatní sekty<br>
konkurovat přišly.<br>
<br>
Čert zná všechna jejich jména,<br>
ale jak se ctily,<br>
z toho se ruské hokyně<br>
mnoho naučily.<br>
<br>
Tenkrát byly zlaté časy<br>
pro dohazovače:<br>
rosolku pili z krajáčů,<br>
jedli jen koláče.<br>
<br>
Proto, že jim v tom konkursu<br>
obchody tak květly,<br>
jmenují se od té doby<br>
také „boží metly".
<br><br>
<li><strong>Havlíček Borovský, Karel: Básnické dílo</strong>, SNKLU, Praha 1962
</TD></TR></TABLE>
</BODY></HTML>
