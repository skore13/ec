<HTML><HEAD><TITLE>Karel Havlíček Borovský</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<strong>Karel Havlíček Borovský: Král Lávra</strong><br>
<br>
Po Češích je doma<br>
vždycky malý sled,<br>
ale všude jinde<br>
naplňují svět:<br>
muzikanty, jezdce, harfenice,<br>
ouředníky, sírky ze Sušice<br>
najdeš všude hned.<br>
<br>
Táhli hudci k bálu,<br>
až pan Červíček<br>
silným kvapem ztratil<br>
z basy kolíček,<br>
a když přišli k viklovskému brodu,<br>
zpozoroval tu svou velkou škodu<br>
na stoku dvou řek.<br>
<br>
Tam u duté vrby<br>
s basou smutně stál:<br>
„Půjdu-li ho hledat,<br>
promeškáme bál!"<br>
Uříz z vrby větev na kolíček,<br>
co způsobí, o tom pan Červíček<br>
nic se nenadál.<br>
<br>
Způsobil tam s basou<br>
králi čistou věc,<br>
jak na bále pustil<br>
po strunách smyčec,<br>
tu řve basa, až všechno přehluší:<br>
„Král Lávra má dlouhé oslí uši,<br>
král je ušatec!"<br>
<br>
Král dal hned Červíčka<br>
s basou vyhodit,<br>
bylo však již pozdě<br>
basu oběsit,<br>
a tajemství, pro něž lazebníci<br>
umírali jsou na šibenici,<br>
rozneslo se v lid.<br>
<br>
Co nyní celý svět<br>
věděl od basy,<br>
nebylo nic platno<br>
skrývat pod vlasy,<br>
tak král Lávra nosil po tom bálu<br>
svoje dlouhé uši bez futrálu<br>
po všechny časy.<br>
<br>
A po krátké době, <br>
když utich povyk, <br>
líbil se přec lidu <br>
dobrý panovník, <br>
zdálo se jim, že ty dlouhé uši <br>
právě dobře ke koruně sluší, <br>
velká věc je zvyk.<br>
<br>
<br>
<strong>Karel Havlíček Borovský: Křest svatého Vladimíra</strong><br>



<br><br>
<li><strong>Havlíček Borovský, Karel: Básnické dílo</strong>, SNKLU, Praha 1962
</TD></TR></TABLE>
</BODY></HTML>
