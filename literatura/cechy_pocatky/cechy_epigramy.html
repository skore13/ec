<HTML><HEAD><TITLE>Karel Havlíček Borovský</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Jehly, špičky, sochory, a kůly<br>
stesal, zkoval, zostřil, sebral<br>
k vůli<br>
vojně s hloupostí a zlobou místo šavel<br>
Borovský Havel.</b>
<br><br>
<em>Církvi</em><br>
<br>
<strong>Mystický výklad</strong><br>
Kalkulujíc velmi zdravě,<br>
svatá církev mitry vymyslila:<br>
totiž že má málo v hlavě,<br>
na hlavu si mnoho postavila.<br>
<br>
<em>Králi</em><br>
<br>
<strong>Demokratický</strong><br>
Nechoď, Vašku, s pány na led,<br>
mnohý příklad máme,<br>
že pán sklouzne a sedlák si<br>
za něj nohu zláme.<br>
<br>
<em>Vlasti</em><br>
<br>
<strong>Etymologický</strong><br>
Odkud vzalo – zkouším žáky –<br>
jméno Rakous počátek?<br>
Od raků, neb oni taky<br>
chodí pořád nazpátek!"<br>
<br>
<em>Múzám</em><br>
<br>
<strong>Verba docent, exempla trahunt</strong><br>
„Co sám nerad, nečiň jinému!"<br>
žáku pravil kantor kdesi,<br>
třepaje ho za pačesy.
<br><br>
<strong>Poeta laureatus</strong><br>
Slavils na své idylické lýře<br>
mléko, trávu, kozy a pastýře;<br>
pročež kladem na tvou hrobku<br>
věnec slávy z kozích bobků.<br>
<br>
<em>Světu</em><br>
<br>
<strong>Sympatetické léčení</strong><br>
Bodne-li tě žihadélkem včela,<br>
vlož na ránu hned<br>
její vlastní med;<br>
bodne-li tě epigramská střela,<br>
vlož na ránu – prostředek máš jistý –<br>
chumáč vlasů z epigramatisty.
<br><br>
<li><strong>Havlíček Borovský, Karel: Básnické dílo</strong>, SNKLU, Praha 1962
</TD></TR></TABLE>
</BODY></HTML>
