<HTML><HEAD><TITLE> Tibetská kniha mrtvých </TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Tibetská kniha mrtvých</b>
<br><br>
Máš-li se narodit v severním světadílu Uttarakuru, uvidíš jezero obklopené dobytkem nebo jezero obklopené lesem. Spatřuj v tom znamení, že se tam narodíš. Avšak ani tam nechoď! Třebaže tam panuje dlouhověkost a ctnost, dharma ani tam není rozšířena, a proto tam nechoď!<dd>
Máš-li se narodit jako bůh, uvidíš nádherné mnohaposchoďové chrámy, postavené z rozmanitých drahokamů. Jsi-li připraven vstoupit, vstup tam.<dd>
Máš-li se narodit jako polobůh, uvidíš rozkošný háj a něco, co vypadá jako roztočené ohňové kolo. Tam za žádnou cenu nevstupuj, a mysli na to, jak se tomu místu vyhnout.<dd>
Máš-li se narodit jako zvíře, uvidíš jako skrz mlhu skalní jeskyně, mravenčí díry, slaměné salaše. Ani tam nevstupuj!<dd>
Máš-li se narodit jako hladový duch, uvidíš holé kmeny nebo cosi černého trčícího vzhůru nebo zavalené jeskyně ve stržích nebo cosi černého pohupujícího se. Octneš-li se tam, narodíš se jako hladový duch a budeš zakoušet rozmanitá muka hladu a žízně. Proto tam za žádnou cenu nevstupuj a mysli na to, jak se tomu místu vyhnout. Buď velmi srdnatý!<dd>
Máš-li se narodit jako bytost odsouzená do pekla, budeš skrze svou špatnou karmu slyšet písně a zpěv. Nebo tam budeš nucen proti své vůli vstoupit, a pak budeš mít pocit, že jsi přišel do ponuré krajiny s černými a červenými domy, s černými děrami a černými cestami. Jdeš-li tam, vstupuješ do pekla, kde budeš zakoušet nesnesitelná muka žáru a chladu a odkud se ven [hned tak brzo] nedostaneš. Proto nevcházej mezi ty věci, za žádnou cenu tam nevstupuj! Dávej si na to dobrý pozor! To ,Kéž pomýšlím na obrat, dokud brána lůna je uzavřena!', toho je zapotřebí právě nyní.<br>
<br>
<li><b>Tibetská kniha mrtvých</b>, přel. J.Kolmaš, Aurora, Praha 1998
</TD></TR></TABLE>
</BODY></HTML>
