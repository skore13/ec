<HTML><HEAD><TITLE>Sakja-pandita: Pokladnice moudrých rčení</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Sakja-pandita: Pokladnice moudrých rčení</b>
<br><br>
4<br>
Moudrý muž dovede odstranit vlastní vady,      <br>
hlupákovi ta schopnost není dána.              <br>
Orel umí zabíjet i jedovaté hady,              <br>
neumí to však krákoravá vrána.                 <br>
<br>
23<br>
Žádnému z mudrců se nedostalo doma<br>
úcty. Spíš cizí země, ta ho uctít chce.<br>
Perly jsou vzácné… Ale touhu po nich kdo má <br>
na onom ostrově, kde nacházejí se?<br>
<br>
78<br>
Ti, kdo nesprávně činí, kdo jdou oklikou dlouhou, <br>
smějí se tomu, kdo správnou cestou jde si.<br>
Do Čuty, jednonožců země, na obou nohou <br>
vstoupíš-li, za člověka pokládán nejsi.<br>
<br>
165<br>
Ty, jejichž vzdělání září, leč srdce je plné temnot, <br>
odvrhni, protože horší než lotr jsou.<br>
Jedovatého hada, i kdyby na hlavě měl klenot, <br>
nepřechovává moudrý člověk na prsou.<br>
<br>
223<br>
Když s někým vstoupíš do zvlášť velikého sporu, <br>
v tím větší přátelství se možná promění.<br>
Na konci nejnesmiřitelnějšího rozhovoru <br>
většinou právě bývá smíření.<br>
<br>
296<br>
Říkáš si: „To jsem napálil toho ničemu!"<br>
Jenže spíš jen sám sebe podvedls a pohaněl<br>
Jestli kdo jedinkrát zalhal, už se v ničem mu <br>
nevěří, i kdyby svatou pravdu měl.<br>
<br>
300<br>
Těm ovšem, kdo námaze jakékoli se brání, <br>
se nenaplní ani tento život, ani budoucí.<br>
Neboť nepřijde člověk bez vlastního usilování <br>
na sebevíc úrodné půdě k zrní ani k ovoci.<br>
<br>
347<br>
Cokoliv na vlastní kůži necítíš příliš rád, <br>
to ty sám jiným nečiň ani.<br>
Pomysli, jakým hněvem se začneš sám obírat, <br>
když jiní tě jen trochu zraní.

<br><br>
<li><b>Sakja-pandita: Pokladnice moudrých rčení</b>, přel. J.Kolmaš, J.Štroblová, Praha 1988
</TD></TR></TABLE>
</BODY></HTML>
