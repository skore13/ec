<HTML><HEAD><TITLE>Josef Hora: Pracující den</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Josef Hora: Pracující den</b>
<br><br>
<strong>Dělnická Madona</strong>
<BR>
<BR>Kdybys tam byl, vlhké zdivo bys viděl,
<BR>špinavé šero podsklepí, lůžko a v něm ženu,
<BR>jež porodila z člověka.
<BR>
<BR>Ach, kadidlo! Viděl bys kouřící kamna,
<BR>zápach chudého oběda bys pocítil,
<BR>hromádku dětí, jež zazpívaly by ti koledu bídy,
<BR>uzřel bys na slamníku.
<BR>
<BR>Madono! Jak hrubá jsi! Jak odkvetlá!
<BR>Spleť zamodralých na rukou žil,
<BR>vzdor odříkání pod čelem, rty vyschlé –
<BR>a slova lásky už dávno
<BR>pohltil chřtán bídy.
<BR>
<BR>A tři králové! Vyhnouti se tomuto domu,
<BR>nestačilo jim darů pro tebe, ženo s dítětem.
<BR>Hvězda boží dala jim zabloudit.
<BR>Roztrousili své zlato, svou mast, svůj laskavý úsměv
<BR>po teplých příbytcích, měkkých ložnicích,
<BR>sami boháči, šli mezi své.
<BR>
<BR>A Betlém
<BR>je pln chudých, odraných, neobutých,
<BR>slepých, nemocných, pobloudilých –
<BR>ty tu dýcháš tak těžce, krása opadla z tebe,
<BR>dítě zázrak pije hořké mléko tvých žil,
<BR>ale věř:
<BR>Až doroste třiceti let,
<BR>vjede do města s evangeliem odboje na rtech,
<BR>ohlásí na náměstí příchod spravedlnosti,
<BR>ozbrojí zástupy, sen i kov dá jim do ruky –
<BR>a nedá se ukřižovat.
<BR>
<BR>Neboť jeho modlitbou bude čin.
<br>
<br>

<strong>Ruce</strong><br>
 <br>
Malátné ruce dělníkovy<br>
leží na stole jako kytka.<br>
Voní z nich olej se železem,<br>
se stromu práce spadlá snítka.<br>
<br>
Jdou světem jara, máj se chvěje,<br>
naděje v očích usmívá se.<br>
Chtěli bychom se jednou vzdáti<br>
také lásce a také kráse.<br>
<br>
Dým z ležících rukou stoupající<br>
aby se změnil v mhu nad květinami.<br>
Úsměv svátku, v mrak prchající,<br>
aby zůstal i ve všední dny s námi.<br>
<br>
<br>

<b>Josef Hora: Struny ve větru<br>
<br>
Struny ve větru</b><br>
<br>
Vítr rozehrál struny mé, <br>
dlouhé prsty v nich hrají, <br>
prsty bílého hvězdáře <br>
se vlasem hvězd probírají.<br>
<br>
Slyšel jsi hlas, jenž soumrakem zrál?<br>
<br>
Smějte se, lkejte,<br>
struny ve větru,<br>
sršte jak hřeben,<br>
česající tmu,<br>
<br>
a větru dík, jenž krví vál.<br>
<br>
Tam, kde tma plavým splavem<br>
splývá do oken spících,<br>
struny mé rozehrané<br>
jdou sluchem rozsvěcujících,<br>
<br>
prýští jak paprsek luny,<br>
jenž láká nás ve vratkou výš.<br>
<br>
Jdu, jdeš, a jdeme,<br>
proč a kam – zda víš?<br>
<br>
<li><strong>Mourková, Jarmila: Josef Hora</strong>, Melantrich, Praha 1981
</TD></TR></TABLE>
</BODY></HTML>
