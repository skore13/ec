<HTML><HEAD><TITLE>Karel Toman</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<strong>Karel Toman: Torzo života<br>
<br>
Ráj</strong><br>
<br>
Ve spirále jsme kroužili<br>
kol stromu zapovězeného.<br>
Ty plody voněly v plamenech slunce<br>
a my měli hlad.<br>
<br>
Ve zracích ženy plálo pokušení<br>
a ruce se jí třásly touhou.<br>
– Ty moudrý hade, tebe miluji.<br>
Pověz nám více o zlém bohu.<br>
<br>
Proč o hladu nás nechá bloudit ?<br>
Proč vůni nejprudší dal plodům,<br>
když nám je zakázal?<br>
<br>
Rci svému bohu, jak ho nenávidím!<br>
I my jsme bohové? Dík, filozofe.<br>
Má snědá Evo! Tělo sametové!<br>
 <br>
<br>
<strong>Karel Toman: Melancholická pouť<br>
<br>
Mým snem jsi prošla…</strong><br>
<br>
Mým snem jsi prošla, jako zjevení<br>
alejí tmavou v půlnoci jde tiše.<br>
A skoupý vínek černé zeleni,<br>
jenž celovat chtěl čelo tvé i vlas,<br>
již vadne, chřadne, hořkou vůní dýše.<br>
<br>
A neznám ani jméno tvé. Tvůj hlas<br>
a rytmus kroků v mojich smyslech dřímá.<br>
A reflex tvojich očí radostných<br>
mi dává zapomenout, že je zima,<br>
že na stromech a v duši leží sníh.<br>
<br>
<br>
<strong>Karel Toman: Sluneční hodiny<br>
<br>
Hlas noci</strong><br>
<br>
Město tě volá, odbojného syna,<br>
ó slyš.<br>
Ať kladivo jsi, nebo kovadlina,<br>
ty zníš.<br>
<br>
Odvěká píseň, boj a věčné drama<br>
hra v tmách,<br>
a tvoje duše žíti chce je sama<br>
a v snách?<br>
<br>
Milión tónů v symfonii splývá<br>
a hřmí.<br>
Z doupěte vyjdi: život světa zpívá<br>
z mé tmy.<br>
<br>
<strong>Karel Toman: Měsíce<br>
<br>
Září</strong><br>
<br>
Můj bratr dooral a vypřáh koně. <br>
A jak se stmívá, <br>
věrnému druhu hlavu do hřívy <br>
položil tiše, pohladil mu šíji <br>
a zaposlouchal se, co mluví kraj. <br>
<br>
Zní zvony z dálky tichým svatvečerem; <br>
modlitba vesnic stoupá chladným šerem. <br>
Duch země zpívá: úzkost, víra, bolest <br>
v jediný chorál slily se a letí <br>
k věčnému nebi. <br>
<br>
Svatý Václave, <br>
nedej zahynouti <br>
nám ni budoucím.<br>
<br>
<br>
<strong>Karel Toman: Stoletý kalendář <br>
<br>
Sur le pont d'Avignon</strong><br>
<br>
Na avignonském mostě<br>
se tančí,<br>
o	avignonském mostě<br>
se zpívá,<br>
však písnička je krátká<br>
i	taneček je krátký,<br>
jen voda věčně šumí.<br>
<br>
Na avignonském mostě<br>
stál papež,<br>
po avignonském mostě<br>
šly věky<br>
a dneska se tu loučí<br>
s Provencí český básník.<br>
Jen voda věčně šumí.<br>
<br>
Na avignonském mostě<br>
– bud sbohem! –<br>
na avignonském mostě<br>
au revoir!<br>
cypřiše s olivami<br>
kouzelné sladké země.<br>
Jen voda věčně šumí.<br>
<br>
Na avignonském mostě<br>
dík tobě,<br>
na avignonském mostě<br>
zdráv stojím<br>
a sním, jak tu kdys kráčel<br>
král český Karel Čtvrtý.<br>
Jen voda věčně šumí.<br>
<br>
Na avignonském mostě<br>
se tančí,<br>
o avignonském mostě<br>
se zpívá<br>
jak na tom pražském mostě.<br>
Písnička dlouhá, dlouhá.<br>
A voda věčně šumí.<br>
<br>
<br>
<strong>Karel Toman: Pohádky krve<br>
<br>
Sen</strong><br>
<br>
Ta bizarní chvíle! Tvé vlasy<br>
kol hrdla mého se stočily,<br>
jak hadi je sevřely, rdousily<br>
tvé vášnivé vlasy.<br>
<br>
A bolestná rozkoš mým tělem<br>
se rozlila zhasínavě<br>
a zmíravě tekla k hlavě,<br>
když prosákla tělem.<br>
<br>
Mé oči semkly se. A tvoje ruka bílá<br>
je lehce zatlačila.
<br><br>
<li><strong>Toman, Karel: Básně</strong>, Československý spisovatel, Praha 1977
</TD></TR></TABLE>
</BODY></HTML>
