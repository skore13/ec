<HTML><HEAD><TITLE>Viktor Dyk</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<strong>Viktor Dyk: Síla života</strong><br>
 <br>
<strong>Plíží se večery, plíží se teskna...</strong><br>
<br>
Plíží se večery, plíží se teskna...<br>
Poslední výkřik už ztrácí se v kraji.<br>
Veliké bolesti, veliká hesla<br>
<dd>vyvětrávají.<br>
<br>
Včera jsme smáli se, včera jsme lhali,<br>
včera jsme bouřili, včera se bili.<br>
Obzor dnes zatažen: my bychom spali.<br>
<dd>A není síly.<br>
<br>
Pro něco mlčení, pro něco lítost,<br>
pro sebe posměchy přitrpklé máme.<br>
Proklatě: jak naše zalhána bytost!<br>
<dd>Vyvětráváme.<br>
<br>
<br>
<strong>Viktor Dyk: Satiry a sarkasmy</strong><br>
<br>
<strong>Epigramy</strong><br>
<br>
<em>„Otec Kondelík"</em><br>
Národní se bytost vtělila,<br>
výhoda v tom pro nás převeliká.<br>
Němec Fausta má a Španěl Quijota,<br>
a my máme otce Kondelíka.<br>
Politika, umění, mrav, zvyk:<br>
– Zatracený otec Kondelík! –<br>
<br>
<strong>Epitafy</strong><br>
<br>
<em>VI</em><br>
Viz tady kosti Dyka Viktora.<br>
Zaživa býval pěkná potvora.<br>
I on pil hodně z poezie studny.<br>
Pěstoval žánry všecky: zvlášť ten nudný!<br>
Duch neklidný... či rýpal, jak se říká,<br>
ryl do Machara, jako do Hladíka.<br>
I ve svém hrobě pokoušel se rýti.<br>
Světlo věčné ať mu svítí!<br>
<br>
<br>
<strong>Viktor Dyk: Pohádky z naší vesnice<br>
<br>
Smutná píseň vesnického šprýmaře</strong><br>
<br>
Kupředu jdeme, je-li vhodná chvíle,<br>
vhodná-li chvíle, jdeme zase zpět.<br>
Při kterémkoli tak nás vidím díle:<br>
ne dobří, zlí ne. Něco uprostřed.<br>
<br>
Vábeni věčně vším, co pro nás cizí,<br>
jdem šumařiti v chladný pro nás svět.<br>
Na půli cesty tato náhle mizí.<br>
-	Ne sví, ne cizí. Něco uprostřed.<br>
<br>
Zvedneme ruku. Potom zase klesne.<br>
Dnes oheň v nás. A zítra zase led.<br>
Hrozí se dnes, a zítra sotva hlesne.<br>
-	Ne živí, mrtví ne. Tak něco uprostřed.<br>
<br>
<br>
<b>Viktor Dyk: Okno</b>
<br><br>
<strong>Země mluví</strong><br>
<br>
Tvrdá matka byla jsem tobě.<br>
Těžce chléb jísti dala. <br>
Nehýčkala jsem robě,<br>
muže jsem zraňovala. <br>
Když prohlédly poprvé tvé oči vyjevené,<br>
smutný se obzor před tebou šířil.<br>
Mluvila jsem o ráně zasazené,<br>
které čas neusmířil.<br>
<br>
Na nás oba padal těžký stín,<br>
matka tvrdá byla jsem, ty tvrdý syn.<br>
Nepozdvihl jsi pro mne rámě.<br>
S láskou jsi nepomyslil na mě.<br>
Když vítr zahučel, zapraštěl mráz,<br>
neslyšel jsi můj hlas.<br>
A já přec mluvila, vidouc tvou psotu,<br>
bídu, jež věčně tě štve.<br>
A z úst mých zamlklých zaznělo tu:<br>
Vezmi si své.<br>
<br>
Těžké břímě nosím.<br>
Přichází radost, nebo děs?<br>
Slyšíš mne dnes?<br>
Matka, syna prosím.<br>
Haj si mne. Braň si mne. Neoslyš matky.<br>
Haj si mne. Braň si mne. Ať shoří statky,<br>
pole ať udupou, zničí.<br>
Zítra zas símě vzklíčí.<br>
Chystala jsem ti úděl, děcko.<br>
Úděl jsem tobě chystala.<br>
Chraň si mne. Haj si mne. V moci tvé všecko:<br>
aby ztroskotala loď, anebo přistala. <br>
<br>
Neoslyš slova varující:<br>
Neprodej úděl za čočovici.<br>
Třeba mne opustíš,<br>
nezahynu.<br>
Ale víš,<br>
kolik sem přijde stínů?<br>
Kolikrát pěst bude potomek zatínat<br>
a syn tvůj kolikrát bude tě proklínat?<br>
<br>
Nezahynu, věčna jsem,<br>
ale žít budu s trapným úžasem:<br>
kterak jsi zapomněl dědičný na díl?<br>
Kterak jsi váhal a kterak jsi zradil?<br>
Jak možno kletý čin provésti vědomky?<br>
Sebe jsi zradit moh. Ale své potomky?<br>
Dokavád dýchal jsi, proč ses vzdal?<br>
Čeho ses bál?<br>
Co je to smrt?<br>
Smrt znamená jít ke mně.<br>
Tvá matka země<br>
otvírá náruč: možno bys jí zhrd?<br>
Pojď, poznáš, jak je náruč země měkká<br>
pro toho, který splnil, co čeká.<br>
Prosím tě, matka tvá: Braň si mne, synu!<br>
Jdi, třeba k smrti těžko jdeš.<br>
Opustíš-li mne, nezahynu.<br>
Opustíš-li mne, zahyneš!
<br><br>
<li><strong>Dyk, Viktor: Promenáda Diogenova</strong>, Československý spisovatel, Praha 1990
</TD></TR></TABLE>
</BODY></HTML>
