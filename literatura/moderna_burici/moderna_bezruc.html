<HTML><HEAD><TITLE>Petr Bezruč: Slezské písně</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Petr Bezruč: Slezské písně</b>
<br><br>
<strong>Škaredý zjev</strong><br>
<br>
F.., to je škaredý fantóm! <br>
Tak řeknou konšelé zlatého města, <br>
tak řekne věhlasný národa vůdce, <br>
zatřepou hlavičkou národní dámy, <br>
tak řekne Rothschild a Gutmann, gróf Laryš a Vlček, <br>
i jasný Sir-markýz Géro – <br>
když jsem se z hromady sedmdesáti tisíců <br>
do výše zdvihl. Tak bili mne bičem! <br>
Jak vítkovské pece zrak jediný plál, <br>
krvavý chalát mi z ramenou vlál, <br>
na jednom nesl jsem německou školu, <br>
na druhém nesl jsem polský chrám, <br>
v pravici těžké jsem kladivo nesl <br>
(levou mi urazil uhelný balvan, <br>
oko mi vyžehl vyšlehlý plamen) <br>
a v srdci sedmdesáti tisíců kletby a zášť. <br>
<br>
Bůh ví, že jsem škaredý! <br>
Puch mrtvoly ode mne táhne, <br>
na rukou, na nohou puká mi maso, <br>
znáš hutě v Bašce? Tak oko mi plaje, <br>
krvavý chalát mi z ramenou vlaje, <br>
v pravici hornické kladivo nesu, <br>
levou mi urazil uhelný balvan, <br>
oko mi vyžehl vyšlehlý plamen – <br>
na zádech sedí mi sto vrahů z Modré <br>
(jak divoké krysy mne do šíje hryžou), <br>
na kyčlích sedí mi sto židů z Polské – <br>
Smějte se, bože můj, smějte! Tak vypadám já, <br>
já Petr Bezruč, od Těšína Bezruč, <br>
porobeného národa bard. <br>
<br>
Co robí se zajatým večerkem vltavská mládež? <br>
Jak pozdvihli do výše Římané Spartaka vůdce? <br>
Tak budu já stát – dávno můj zahyne národ – <br>
sto roků stát budu čelem ku obloze vzpřímen, <br>
ubitou šíjí se azuru dotknu, <br>
já Petr Bezruč, Ahasver svědomí Čechů, <br>
škaredý fantóm a zašlého národa bard. 
<br><br>
<strong>Maryčka Magdónova</strong><br>
<br>
Šel starý Magdón z Ostravy domů,<br>
v bartovské harendě večer se stavil,<br>
s rozbitou lebkou do příkopy pad.<br>
Plakala Maryčka Magdónova.<br>
<br>
Vůz plný uhlí se v koleji zvrátil.<br>
Pod vozem zhasla Magdónova vdova.<br>
Na Starých Hamrech pět vzlykalo sirot,<br>
nejstarší Maryčka Magdónova.<br>
<br>
Kdo se jich ujme a kdo jim dá chleba?<br>
Budeš jim otcem a budeš jim matkou?<br>
Myslíš, kdo doly má, má srdce taky<br>
tak jak ty, Maryčko Magdónova?<br>
<br>
Bez konce jsou lesy markýze Géra.<br>
Otcové když v jeho robili dolech,<br>
smí si vzít sirotek do klínu drva,<br>
co pravíš, Maryčko Magdónova?<br>
<br>
Maryčko, mrzne a není co jísti...<br>
Na horách, na horách plno je dřeva...<br>
Burmistr Hochfelder viděl tě sbírat,<br>
má mlčet, Maryčko Magdónova?<br>
<br>
Cos to za ženicha vybrala sobě?<br>
Bodák má k rameni, na čapce peří,<br>
drsné má čelo, ty jdeš s ním do Frydku,<br>
půjdeš s ním, Maryčko Magdónova?<br>
<br>
Cos to za nevěstu? Schýlená hlava,<br>
fěrtoch máš na očích, do něho tekou<br>
hořké a ohnivé krůpěje s lící,<br>
co je ti, Maryčko Magdónova?<br>
<br>
Frydečtí grosbyrgři, dámy ze Frydku<br>
jízlivou budou se smáti ti řečí,<br>
se synky uzří tě Hochfelder žid.<br>
Jak je ti, Maryčko Magdónova?<br>
<br>
V mrazivé chýši, tam ptáčata zbyla,<br>
kdo se jich ujme a kdo jim dá chleba?<br>
Nedbá pán bídných. Co znělo ti v srdci<br>
po cestě, Maryčko Magdónova?<br>
<br>
Maryčko, po straně ostré jsou skály,<br>
podle nich kypí a utíká k Frydku<br>
šumivá, divoká Ostravice.<br>
Slyšíš ji, rozumíš, děvucho z hor?<br>
<br>
Jeden skok nalevo, po všem je, po všem.<br>
Černé tvé vlasy se na skále chytly,<br>
bílé tvé ruce se zbarvily krví,<br>
sbohem buď, Maryčko Magdónova!<br>
<br>
Na Starých Hamrech na hřbitově při zdi<br>
bez křížů, bez kvítí krčí se hroby.<br>
Tam leží bez víry samovrazi.<br>
Tam leží Maryčka Magdónova.<br>
<br>
<strong>Ostrava</strong><br>
<br>
Sto roků v šachtě žil, mlčel jsem,<br>
sto roků kopal jsem uhlí,<br>
za sto let v rameni bezmasém<br>
svaly mi v železo ztuhly.<br>
<br>
Uhelný prach sed mi do očí,<br>
rubíny ze rtů mi uhly,<br>
ze vlasů, z vousů a z obočí<br>
visí mi rampouchy uhlí.<br>
<br>
Chléb s uhlím beru si do práce,<br>
z roboty jdu na robotu,<br>
při Dunaji strmí paláce<br>
z krve mé a z mého potu.<br>
<br>
Sto roků v kopalně mlčel jsem,<br>
kdo mi těch sto roků vrátí?<br>
Když jsem jim pohrozil kladivem,<br>
kdekdo se začal mi smáti.<br>
<br>
Lehko se zasmát mi kdekdo moh,<br>
ve Vídni, v ústraní tichém.<br>
Když tomu panstvu smích nepomoh,<br>
bodáky přišly za smíchem.<br>
<br>
Abych měl rozum, šel v kopalnu zas,<br>
pro pány dřel se jak prve –<br>
nápřah jsem kladivo – teklo to vráz<br>
na Polské Ostravě krve!<br>
<br>
Všichni vy na Slezské, všichni vy, dím,<br>
nech je vám Petr neb Pavel,<br>
mějž prs kryt krunýřem ocelovým,<br>
tisícům k útoku zavel,<br>
<br>
všichni vy na Slezské, všichni vy, dím,<br>
hlubokých páni vy dolů;<br>
přijde den, z dolů jde plamen a dým,<br>
přijde den, zúčtujem spolu!<br>
<br>
<li><strong>Bezruč, Petr: Básně</strong>, Československý spisovatel, Praha 1964
</TD></TR></TABLE>
</BODY></HTML>
