<HTML><HEAD><TITLE>František Gellner</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<strong>František Gellner: Po nás ať přijde potopa!</strong><br>
<br>
<strong>Přetékající pohár</strong><br>
  <br>
Já držím pohár ve své dlani. <br>
Je zpěněný a přetéká. <br>
Já držím pohár ve své dlani,<br>
jenž čeká na rty člověka. <br>
  <br>
Jenž čeká, zdali víno jeho <br>
se do brázd vyschlých rozleje,<br>
na snivých květech v jiných světech<br>
zda zavěsí své krůpěje. <br>
  <br>
Jenž čeká, zda se sehnou květy<br>
pod onou tíží ku zemi. <br>
Jenž čeká, zdali jiné světy<br>
rozzáří svými vůněmi. <br>
  <br>
Já držím pohár ve své dlani, <br>
jenž čeká na rty člověka. <br>
Já držím pohár ve své dlani: <br>
své srdce, které přetéká. <br>
<br>
<strong>Po nás ať přijde potopa!</strong><br>
	<br>
Vy dobří hoši, co jste vyšli bořit <br>
se vzdorem v srdcích, s pěstí sevřenou, <br>
co lidstvu nové ráje chcete stvořit, <br>
vám zpívám píseň na rozloučenou. <br>
<br>
Můj vzdor se zchladil volnou sprchou času, <br>
rez s pochvou srostlí meče rukojeť. <br>
Brutální zpěvnou, lehkovážnou chasu<br>
v svém srdci jsem si zamiloval teď.<br>
	<br>
Mí přátelé se v sympoziích baví,<br>
by zase zítra klesli do bídy.<br>
Na večer z loží zvedajíce hlavy<br>
se v duchu těší: Diem perdidi. <br>
	<br>
Se zbožnou úctou nelíbají holku,<br>
je nevábí zjev plodných samiček. <br>
V kavárnách nočních u politých stolků <br>
jsou rytíři pochybných dámiček. <br>
	<br>
Mám za přátele marnotratné muže. <br>
Z nás každý rád svou hřivnu zakopá.<br>
My do svých vlasů vplétáme si růže,<br>
a po nás – –! což – ať přijde potopa!<br>
<br>
<strong>To je teď celá moudrost moje</strong><br>
<br>
To je teď celá moudrost moje:<br>
Milovat hlučnou vřavu boje,<br>
za nocí vnikat do snů žen <br>
a trochu býti zadlužen, <br>
pískat si, jak mi zobák narost, <br>
vínem si plašit z čela starost, <br>
svůj život rychle utratit, <br>
nic nezískat, nic neztratit.<br>
<br>
<strong>Perspektiva</strong><br>
<br>
Má milá rozmilá, neplakej!<br>
Život už není jinakej. <br>
  <br>
Dnes buďme ještě veselí <br>
na naší bílé posteli! <br>
  <br>
Zejtra, co zejtra? Kdožpak ví.<br>
Zejtra si lehneme do rakví. <br>
<br>
<br>
<strong>František Gellner: Radosti života</strong><br>
<br>
<strong>XVII</strong><br>
<br>
Což, páni spisovatelé, <br>
Vašeho nejsem druhu. <br>
Proto jsem stál tak nesměle <br>
ve Vašem ctěném kruhu. <br>
  <br>
Vy Jste – jak řek bych – takoví – <br>
no – – – uhlazení páni. <br>
Já rostl bez vší výchovy <br>
v pračkách a snižování. <br>
  <br>
Do intimity vašich sfér <br>
nevnikal pokřik lůzy. <br>
Já bouřlivý byl debatér <br>
anarchistických schůzí. <br>
  <br>
Do Vašich snů se dívaly <br>
horoucně krásné dámy. <br>
A já jsem student zhýralý <br>
a ztrhaly mě flámy. <br>
  <br>
Ne, nikdy jsem se nedostal <br>
v společnost slušnou dámskou. – <br>
Snad že jsem o to málo stál. – <br>
Má láska byla krámskou. <br>
  <br>
Má řeč je hrubá jak můj smích <br>
a jako moji známí. <br>
A alkohol (to myslil bych!) <br>
jemnosti nepřidá mi. <br>
  <br>
Vím, z francouzských co románů <br>
lze vyčíst elegance. <br>
Však čert ví, kdy se dostanu <br>
francouzské ku čítance. <br>
<br>
<strong>XVIII</strong><br>
<br>
Už se mi k smrti protiví <br>
ve svých citech se nimrat. <br>
Už se mi k smrti protiví <br>
bolestí svou se šimrat. <br>
  <br>
Nejlépe bylo by přetrhnout <br>
všechna pouta a svazky, <br>
minulost svoji zavrhnout, <br>
zříci se poslední lásky, <br>
  <br>
cynickým smíchem zabušit <br>
v marnou ješitnost svoji, <br>
stesk svého srdce přehlušit <br>
bouřemi, bídou a boji. <br>
  <br>
Nejlépe bylo by vzdálit se <br>
a nikdy se nenavrátit, <br>
svým bližním a nejbližším ztratit se <br>
a sám sobě se ztratit. <br>
<br>
<strong>XX</strong><br>
 <br>
Konečně je to možná věc, <br>
že ještě něčím budu. <br>
Do Afriky se vypravím <br>
dobývat zlatou rudu. <br>
  <br>
A nebude-li ze mne nic, <br>
co tulák bez profese <br>
budu se s šelmami o závod <br>
prohánět po pralese. <br>
  <br>
Za ženu vezmu si gorilu. <br>
 Myslím, že shodneme se. <br>
Má srdce divoké jako já <br>
a též je bez konfese. <br>
<br>
<strong>XXX</strong><br>
<br>
Všichni mi lhali, všichni mi lhali, <br>
blázna si ze mne dělali. <br>
Přede mnou citem se rozplývali, <br>
za zády se mi vysmáli. <br>
  <br>
žurnály, básníci, učenci lhali <br>
po léta za nos mě vodíce, <br>
muži mi lhali a ženy mi lhaly. <br>
ženy ty lhaly mi nejvíce. <br>
  <br>
Srdce mé stále po lásce prahne, <br>
nikomu však již nevěřím <br>
Když někdo ke mně ruce své vztáhne, <br>
ustoupím bojácně ke dveřím. <br>
  <br>
Řek' bych, že všechno je ztraceno v žití, <br>
žití je však tak záhadné! <br>
Klidný jsem, mohu-li pivo své píti. <br>
Hořící tabák nezchladne. <br>
	<br>
Touha má bloudí těkavě světem, <br>
a já popíjím v úzkých zdech. <br>
Co je mi po tom, budu-li dětem <br>
cestou k domovu na posměch! <br>
	<br>
Propil jsem peníze, na dluh pít budu. <br>
Šťasten, kdo propije boty své! <br>
Zřím oknem krčmy ven v rozmoklou půdu. <br>
Podzim ze stromů listí rve. <br>
<br>
<br>
<strong>František Gellner: Píseň zhýralého jinocha</strong><br> 
<em>(báseň z pozůstalosti)</em><br>
<br>
Nezemru já od práce,<br>
nezahynu bídou,<br>
nezalknu se v oprátce,<br>
skončím syfilidou. <br>
<br>
Nezemru já u holky<br>
ani na silnici.<br>
Zemru volky nevolky<br>
klidně v nemocnici. <br>
<br>
Nezískal jsem zaživa<br>
lásky skutky svými.<br>
Jeptiška jen šedivá<br>
oči zatlačí mi. <br>
<br>
Nad mou mrchou stáhne klaun<br>
tvář svou v smutku masku:<br>
„Zemřel tady vilný faun<br>
na nešťastnou lásku." 
<br><br>
<li><strong>Gellner, František: Verše</strong>, Československý spisovatel, Praha 1980
</TD></TR></TABLE>
</BODY></HTML>
