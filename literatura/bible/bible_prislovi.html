<HTML><HEAD><TITLE> Přísloví</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Přísloví (Př 3,19-35)</b>
<br><br>
<b>Rady a napomenutí</b><br>
Hospodin moudrostí založil zemi, nebesa upevnil rozumností,<br>
propastné tůně se jeho věděním rozpoltily a mraky vydaly krůpěje rosy.<br>
Můj synu, ať toto ti nesejde z očí. Zachovej si pohotovost a důvtip.<br>
To dá tvé duši život a milost tvému hrdlu.<br>
Tehdy půjdeš bezpečně svou cestou, tvá noha se neporaní.<br>
Ulehneš-li, nebudeš se strachovat, ulehneš a příjemný bude tvůj spánek.<br>
Neboj se náhlého strachu, až přijde spoušť na svévolníky.<br>
Hospodin bude po tvém boku, bude střežit před pastí tvou nohu.<br>
<br>
Neodpírej dobrodiní těm, kteří je potřebují, je-li v tvé moci je prokázat.<br>
Neříkej svému bližnímu: „Jdi a přijď zase a dám ti to zítra", když to máš s sebou.<br>
Nechystej nic zlého na svého bližního, který s tebou důvěřivě bydlí.<br>
S nikým neměj spory bez důvodu, jestliže se proti tobě nedopustil zlého.<br>
Nezáviď násilníkovi, žádnou z jeho cest si nezvol.<br>
Neboť Hospodin má neupřímného v ohavnosti, s přímými však je v důvěrném obecenství.<br>
Hospodinovo prokletí spočívá na domě svévolníka, jeho požehnání na obydlí spravedlivých.<br>
Vysmívá se posměvačům, pokorným však dává milost.<br>
Čest připadne moudrým do dědictví, hlupáci si však odnesou hanbu.

<br><br>
<li><b>Bible</b>, ekumenický překlad
</TD></TR></TABLE>
</BODY></HTML>
