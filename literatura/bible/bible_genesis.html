<HTML><HEAD><TITLE> Genesis</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Genesis (Gn 1,1 – 2,25)</b>
<br><br>
Na počátku stvořil Bůh nebe a zemi.
Země byla pustá a prázdná a nad propastnou tůní byla tma. Ale nad vodami vznášel se duch Boží.

<br><br>
<b>Vše pro člověka</b><br>
I řekl Bůh: „Buď světlo!" A bylo světlo.
Viděl že světlo je dobré, a oddělil světlo od tmy.
Světlo nazval Bůh dnem a tmu nazval nocí. Byl večer a bylo jitro, den první.
<dd>
I řekl Bůh: „Buď klenba uprostřed vod a odděluj vody od vod!
Učinil klenbu a oddělil vody pod klenbou od vod nad klenbou. A stalo se tak.
Klenbu nazval Bůh nebem. Byl večer a bylo jitro, den druhý.
<dd>
I řekl Bůh: „Nahromaďte se vody pod nebem na jedno místo a ukaž se souš!" A stalo se tak.
Souš nazval Bůh zemí a nahromaděné vody nazval moři. Viděl, že to je dobré.
Bůh také řekl: „Zazelenej se země zelení: bylinami, které se rozmnožují semeny, a ovocným stromovím rozmanitého druhu, které na zemi ponese plody se semeny!" A stalo se tak.
Země vydala zeleň: rozmanité druhy bylin, které se rozmnožují semeny, a rozmanité druhy stromoví, které nese plody se semeny. Bůh viděl, že to je dobré.
Byl večer a bylo jitro, den třetí.
<dd>
I řekl Bůh: „Buďte světla na nebeské klenbě aby oddělovala den od noci! Budou na znamení časů, dnů a let.
Ta světla ať jsou na nebeské klenbě, aby svítila nad zemí." A stalo se tak.
Učinil tedy Bůh dvě veliká světla: větší světlo aby vládlo ve dne, a menší světlo, aby vládlo v noci; učinil i hvězdy.
Bůh je umístil na nebeskou klenbu aby svítila nad zemí,
aby vládla ve dne a v noci a oddělovala světlo od tmy. Viděl, že to je dobré.
Byl večer a bylo jitro, den čtvrtý.
<dd>
I řekl Bůh: „Hemžete se vody živočišnou havětí a létavci létejte nad zemí pod nebeskou klenbou!"
I stvořil Bůh veliké netvory a rozmanité druhy všelijakých hbitých živočichů, jimiž se zahemžily vody, stvořil i rozmanité druhy všelijakých okřídlených létavců. Viděl že to je dobré.
A Bůh jim požehnal: „Ploďte a množte se a naplňte vody v mořích. Létavci nechť se rozmnoží na zemi."
Byl večer a bylo jitro, den pátý.
<dd>
I řekl Bůh: „Vydej země rozmanité druhy živočichů, dobytek, plazy a rozmanité druhy zemské zvěře!" A stalo se tak.
Bůh učinil rozmanité druhy zemské zvěře i rozmanité druhy dobytka a rozmanité druhy všelijakých zeměplazů. Viděl, že to je dobré.

<br><br>
<b>Člověk pro Boha</b><br>
I řekl Bůh: „Učiňme člověka, aby byl naším obrazem podle naší podoby. Ať lidé panují nad mořskými rybami a nad nebeským ptactvem, nad zvířaty a nad celou zemí i nad každým plazem plazícím se po zemi."
<br><br>
Bůh stvořil člověka, aby byl jeho obrazem, <br>
stvořil ho, aby byl obrazem Božím,<br> 
jako muže a ženu je stvořil.<br>
A Bůh jim požehnal a řekl jim: <br>
„Ploďte a množte se a naplňte zemi. <br>
Podmaňte ji a panujte nad mořskými rybami, <br>
nad nebeským ptactvem, nade vším živým, <br>
co se na zemi hýbe."
<br><br>
Bůh také řekl: „Hle,dal jsem vám na celé zemi každou bylinu nesoucí semena i každý strom, na němž rostou plody se semeny. To budete mít za pokrm.
Veškeré zemské zvěři i všemu nebeskému ptactvu a všemu, co se plazí po zemi, v čem je živá duše, dal jsem za pokrm veškerou zelenou bylinu." A stalo se tak.
Bůh viděl, že všechno, co učinil, je velmi dobré. Byl večer a bylo jitro, den šestý.

<br><br>
<b>Den odpočinutí</b><br>
Tak byla dokončena nebesa i země se všemi svými zástupy.
Sedmého dne dokončil Bůh své dílo, které konal; sedmého dne přestal konat veškeré své dílo.
A Bůh požehnal a posvětil sedmý den, neboť v něm přestal konat veškeré své stvořitelské dílo.

<br><br>
<b>Člověk v zahradě boží</b><br>
Toto je rodopis nebe a země, jak byly stvořeny. V den kdy Hospodin Bůh učinil zemi a nebe,
nebylo na zemi ještě žádné polní křovisko ani nevzcházela žádná polní bylina, neboť Hospodin Bůh nezavlažoval zemi deštěm, a nebylo člověka, který by zemi obdělával.
Jen záplava vystupovala ze země a napájela celý zemský povrch.
I vytvořil Hospodin Bůh člověka, prach ze země, a vdechl mu v chřípí dech života. Tak se stal člověk živým tvorem.
A Hospodin Bůh vysadil zahradu v Edenu na východě a postavil tam člověka, kterého vytvořil.
Hospodin Bůh dal vyrůst ze země všemu stromoví žádoucímu na pohled, s plody dobrými k jídlu, uprostřed zahrady pak strom života a stromu poznání dobrého a zlého.

<br><br>
<b>Odpočinutí a služba v zahradě</b><br>
Z Edenu vychází řeka aby napájela zahradu. Odtud dál se rozděluje ve čtyři hlavní toky.
Jméno prvního je Píšon; ten obtéká celou zemi Chavílu, v níž je zlato,
a zlato té země je skvělé,je tam také pryskyřice a kámen karneol.
Jméno druhé řeky je Gíchón; ta obtéká celou zemi Kúš.
Jméno třetí řeky je Chidekel; ta teče východně od Asýrie. Čtvrtá řeka je Eufrat.
<dd>
Hospodin Bůh postavil člověka do zahrady v Edenu, aby obdělával a střežil.
A Hospodin Bůh člověku přikázal: „Z každého stromu zahrady smíš jíst.
Ze stromu poznání však nejez. V den, kdy bys z něho pojedl, propadneš smrti."

<br><br>
<b>Pomoc pro člověka</b><br>
I řekl Hospodin Bůh: „Není dobré aby člověk byl sám. Učiním mu pomoc jemu rovnou"
Když vytvořil Hospodin Bůh ze země všechnu polní zvěř a všechno nebeské ptactvo, přivedl je k člověku, aby viděl, jak je nazve.
Člověk tedy pojmenoval všechna zvířata a nebeské ptactvo i všechnu polní zvěř. Ale pro člověka se nenašla pomoc jemu rovná.
I uvedl Hospodin Bůh na člověka mrákotu, až usnul. Vzal jedno z jeho žeber a uzavřel to místo masem.
A Hospodin Bůh utvořil z žebra které vzal z člověka ženu a přivedl ji k němu.
Člověk zvolal: 
<br><br>
„Toto je kost z mých kostí <br>
a tělo z mého těla! <br>
Ať muženou se nazývá, <br>
vždyť z muže vzata jest."
<br><br>
Proto opustí muž svého otce i matku a přilne ke své ženě a stanou se jedním tělem.
Oba dva byli nazí, člověk i jeho žena, ale nestyděli se.
<br><br>
<li><b>Bible</b>, ekumenický překlad
</TD></TR></TABLE>
</BODY></HTML>
