<HTML><HEAD><TITLE>První list Korintským</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>První list Korintským
(1K 13,1-13)</b>
<br><br>
<b>Láska nejvyšším darem</b><br>
Kdybych mluvil jazyky lidskými i andělskými, ale lásku bych neměl,
    jsem jenom dunící kov a zvučící zvon.
<dd>
  Kdybych měl dar proroctví, rozuměl všem tajemstvím a obsáhl všecko
    poznání, ano kdybych měl tak velikou víru, že bych hory přenášel,
    ale lásku bych neměl, nic nejsem.
<dd>
  A kdybych rozdal všecko, co mám, ano kdybych vydal sám sebe k upálení,
    ale lásku bych neměl, nic mi to neprospěje.
<dd>
  Láska je trpělivá, laskavá, nezávidí, láska se nevychloubá a není domýšlivá.
  Láska nejedná nečestně, nehledá svůj prospěch, nedá se vydráždit, nepočítá
    křivdy.
  Nemá radost ze špatnosti, ale vždycky se raduje z pravdy.
  Ať se děje cokoliv, láska vydrží, láska věří, láska má naději,
    láska vytrvá.
<dd>
  Láska nikdy nezanikne. Proroctví – to pomine; jazyky – ty ustanou;
    poznání – to bude překonáno.
  Vždyť naše poznání je jen částečné, i naše prorokování je jen částečné;
 až přijde plnost, tehdy to, co je částečné, bude překonáno.
 Dokud jsem byl dítě, mluvil jsem jako dítě, smýšlel jsem jako
    dítě, usuzoval jsem jako dítě; když jsem se stal mužem, překonal jsem
    to, co je dětinské.
 Nyní vidíme jako v zrcadle, jen v hádance, potom však uzříme tváří
    v tvář. Nyní poznávám částečně, ale potom poznám plně, jako Bůh zná
    mne. 
<dd>
	A tak zůstává víra, naděje, láska – ale největší z té trojice je
    láska.
<br><br>
<li><b>Bible</b>, ekumenický překlad
</TD></TR></TABLE>
</BODY></HTML>
