<HTML><HEAD><TITLE> Izajáš</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Izajáš (Iz 24,1-23)</b>
<br><br>
Aj, Hospodin vyprázdní zemi, a pustou učiní; promění zajisté způsob její, a rozptýlí obyvatele její. <dd>
I budeť jakož lid tak kníže, jakož služebník tak pán jeho, jakož děvka tak paní její, jakož kupující tak prodávající, jakož půjčující tak vypůjčující, jakož lichevník tak ten, jenž lichvu dává. <dd>
Náramně vyprázděna bude země, a velice zloupena; nebo Hospodin mluvil slovo toto. <dd>
Kvíliti bude a padne země, zemdlí a padne okršlek země, zemdlejí vysocí národové zemští, <dd>
Proto že i ta země poškvrněna jest pod obyvateli svými; nebo přestoupili zákony, změnili ustanovení, zrušili smlouvu věčnou. <dd>
Protož prokletí zžíře zemi, a vypléněni budou obyvatelé její; protož hořeti budou obyvatelé země, a pozůstane lidí maličko. <dd>
Žalostiti bude mest, usvadne vinný kmen, úpěti budou všickni veselého srdce. <dd>
Odpočine radost bubnů, přestane hluk veselících se, utichne veselí harfy. <dd>
Nebudou píti vína s prozpěvováním, zhořkne opojný nápoj pitelům jeho. <dd>
Potříno bude město marnosti; zavřín bude každý dům, aby do něho nechodili. <dd>
Naříkání bude na ulicích pro víno, zatemněno bude všeliké veselí, odstěhuje se radost země. <dd>
Zůstane v městě poušť, i brány zbořeny budou. <dd>
Nebo tak bude u prostřed země, u prostřed národů, jako očesání olivy, jako paběrkování, když se dokoná vinobraní. <dd>
Tiť pozdvihnou hlasu svého, prozpěvovati budou v důstojnosti Hospodinově, prokřikovati budou i při moři. <dd>
Protož v údolích oslavujte Hospodina, na ostrovích mořských jméno Hospodina Boha Izraelského. <dd>
Od končin země slyšíme písničky o slávě spravedlivého. Ale já řekl jsem: Zchuravěl jsem, zchuravěl jsem. Ach, na mé hoře, že nešlechetní nešlechetnost provodí, nešlechetnost, pravím, že tak nestydatě páší. <dd>
Hrůza a jáma a osídlo tě očekává, ó obyvateli země. <dd>
I stane se, že kdož uteče před pověstí strachu, upadne do jámy, a kdož vyleze z jámy, v osídle uvázne; nebo průduchové s výsosti otevříni budou, a zatřesou se základové země. <dd>
Velmi se rozstoupí země, velice se rozpadne země, náramně pohybovati se bude země. <dd>
Motaje, motati se bude země jako opilý, a přenešena bude jako chaloupka; nebo těžce na ni dolehne nepravost její, i padne tak, že nepovstane více. <dd>
I stane se v ten den, navštíví Hospodin vojsko vysoké na výsosti, též i krále zemské na zemi. <dd>
Kteřížto shromážděni budou, tak jako shromažďováni bývají vězňové do žaláře, a zavříni budou u vězení; po mnohých, pravím, dnech navštíveni budou. <dd>
I zahanbí se měsíc, a zastydí slunce, když kralovati bude Hospodin zástupů na hoře Sion, a v Jeruzalémě, a před starci svými slavně. 
<br><br>
<li><b>Bible</b>, kralický překlad
</TD></TR></TABLE>
</BODY></HTML>
