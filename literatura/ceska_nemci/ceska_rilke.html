<HTML><HEAD><TITLE>Rainer Maria Rilke: Píseň o lásce a smrti korneta Kryštofa Rilka</TITLE>
<META http-equiv="content-type" content="text/html; charset=windows-1250">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Rainer Maria Rilke: Píseň o lásce a smrti korneta Kryštofa Rilka</b>
<br>
<br>
<em>Výjev čtrnáctý</em><br>
<br>
Kompanie leží na druhé straně Ráby. Langenau k ní jede sám a sám. Horký večer. Záře propuká nad krajem, ze všech stran zároveň. Luka lízají plameny, jako by náhle stero hořících dlaní se vzpínalo k nebi. A měsíc v tom plání záhy zraje. Valí se kupředu velikánský a rudý. Langenau sní. Cval, cval.<br>
<br>
Volá naň strom.<br>
Volá jak raněný. Cval, cval.<br>
Volá. A on se probere, lekne: Stát!<br>
Volá naň strom.<br>
Přiklusá k pni. Je k němu uvázáno snědé děvče.<br>
Volá: „Odpoutej mě!"<br>
Je úplně nahé to snědé děvče.<br>
A volá: „Odpoutej mě!"<br>
<br>
A má v panenkách noc, hnědé děvče,<br>
a večer v týle tak jako nějaký plášť.<br>
Prudce protne ty provazy, nejprve na nohou, pak na kloubech u rukou, ty vrou nedočkavou krví. A nakonec osvobodí hruď. A cítí do prstů, jak zatepá první výdech jak doplývající vlna.<br>
A chvěje se.<br>
A už je na koni.<br>
A vyrazí do noci sám. Krvavé provazy pevné svírá v pěsti.<br>
<br>
<em>přel. H.Karlach</em><br>
<br>
<br>
<strong>Rainer Maria Rilke: Kniha obrazů<br>
<br>
Slepá</strong><br>
<br>
Cizinec<br>
Není ti úzko mluvit o tom?<br>
<br>
Slepá<br>
<dd><dd><dd><dd>Ne.<br>
Je to tak dávno. To byl někdo jiný.<br>
Ta, co dřív žila očima a nahlas,<br>
ta zemřela.<br>
<br>
Cizinec<br>
<dd><dd>A měla těžkou smrt?<br>
<br>
Slepá<br>
Strašně se umírá nic netušícím.<br>
Chce to být silným, byť umírá cizí.<br>
<br>
Cizinec<br>
Copak ti byla cizí?<br>
<br>
Slepá<br>
<dd><dd><dd>Spíš se jí pak stala.<br>
I vlastní matku smrt odcizí dětem. –<br>
Ty první dny však byly nejhroznější.<br>
Mé tělo bylo jedna rána. Svět,<br>
jenž věcmi tady rozkvétá a zraje,<br>
byl ze mě vytržen i s kořeny,<br>
i se srdcem (tak se mi zdálo), a já<br>
tu ležela jak zrytý hvozd a pila<br>
studený déšť svých slz a svého pláče,<br>
který se tiše, bez ustání řinul<br>
z mých mrtvých očí, jako z prázdna nebe,<br>
když zemřel Bůh, padají na zem mraky.<br>
Můj sluch byl dokořán a všemu blízko.<br>
Slyšela jsem, co druzí neslyší:<br>
čas, co jak řeka tekl přes mé vlasy,<br>
ticho, jímž zvučel křehký křišťál sklenic,<br>
a slyšela jsem, jak se rozvíjela<br>
blízko mých rukou velká bílá růže?<br>
Růže? Či noc? Jak může noc být růže?<br>
A věřila jsem, že ten světlý stín<br>
tisíc těch poupat sváže v kytici<br>
a já ji ráno zářit uvidím.<br>
Den však už dávno stál v mé světnici.<br>
Maminku budil můj spánek. Jak temně<br>
zazvonil o zem, když mi spad z tváře!<br>
Spíš, mami? Rozsviť! Pojď ke mně!<br>
Zní to jak nářek!<br>
A odevšad jsem slyšela jen tmu.<br>
Mé polštáře se proměnily v kámen.<br>
Pak jako by se blízko třpytil pramen,<br>
to chvěl se v matce pláč jak v lampě plamen,<br>
je to jak nůž, když na to vzpomenu.<br>
Rozsviť! Ó rozsviť! Ze sna jsem křičela často:<br>
Prostor se zřítil! Sundej mi, mami, ten prostor,<br>
tady, z obličeje a z hrudi!<br>
Studí! Musíš ho zvrátit<br>
a vrátit zas hvězdám. Nezdám<br>
se ti jak zazděná v hrobě?<br>
Tak nemohu žít, mít na sobě nebe.<br>
Ale mluvím to k tobě?<br>
Nebo ke komu, mami? Kdo je to?<br>
Kdo je to tam za záclonami? Léto?<br>
Či bouře?, řekni! Noc, mami?,<br>
<dd><dd>plná sládnoucích jmen?<br>
Nebo den?... Den!<br>
Beze mne! Jak jen může být beze mne den?<br>
To už nikomu nechybím?<br>
To se už nikdo nezeptá po mně?<br>
To už na nás zcela zapomněli?<br>
Na nás!... Ale vždyť ty tam jsi,<br>
máš ještě všecko, cos měla.<br>
Pro tvůj obličej<br>
všecky věci se snaží vymyslit děj.<br>
Tvé oči, ať se sebevíc znaví,<br>
jen co si odpočinou, zas jdou<br>
a všecko ti dovypráví.<br>
Moje mi neřeknou nic.<br>
Moje květiny barvu ztratí.<br>
Moje zrcadla zledovatí.<br>
Řádky v mých knížkách se slijí v šeď.<br>
Mé vlaštovky budou marně teď<br>
kroužit a toužit po mých dlaních<br>
<dd><dd>a o cizí okna se mi zraní.<br>
K nikomu, nikam nepatřím.<br>
Jsem opuštěna vším a všemi.<br>
Jsem ostrov.<br>
<br>
Cizinec<br>
A já jsem sedm moří přešel.<br>
<br>
Slepá<br>
Jak? Na ten ostrov?... Sem žes přišel?<br>
<br>
Cizinec<br>
Můj člun tě čeká.<br>
Neslyšíš, jak té tiše zve<br>
vanutí jeho korouhve?<br>
Pluji ti vstříc.<br>
<br>
Slepá<br>
Jsem ostrov.<br>
Mám samu sebe, a nechci víc.<br>
Jsem bohatá.<br>
Dřív, když ještě vedly ty staré cesty ve mně,<br>
vyježděné jak země<br>
pod žebřiňáky,<br>
já trpěla taky.<br>
Všecko mi šlo srdcem ven a pryč,<br>
tenkrát jsem neznala kam.<br>
Pak jsem je však našla všecky tam,<br>
všecky své city: to, co jsem,<br>
tam stálo v houfu, křičelo, tlačilo se a útočilo<br>
na mé zazděné oči, ty ale neodpovídaly.<br>
Všecky mé svedené žaly...<br>
Nevím, snad roky tak stály.<br>
Vím ale, že přišly pak týdny,<br>
kdy vracel se zástup, zlomený, sešlý a vlídný,<br>
a nikoho nepoznával.<br>
<br>
Pak mi ta cesta přirostla k očím.<br>
Zpět se už neotočím.<br>
Teď všecko obchází ve mně<br>
jistě a pevně. Jak ti, co už nemarodí,<br>
mé city si libují chůzi a po mně si chodí<br>
v tom temném domě mého těla.<br>
Ty starší si čtou,<br>
nejradši ve vzpomínkách.<br>
Ale ty mladší hlídají práh<br>
a u oken jsou.<br>
Co je tam cest a souhvězdí<br>
za tou skleněnou zdí!<br>
Mé čelo vidí, mé ruce čtou<br>
básně z rukou lidí, jež druzí nepřečtou.<br>
Mé nohy mluví s kamením i s loukou,<br>
můj hlas se s každým ptákem třepotá<br>
vysoko nad vřavou života.<br>
Není to úchvatné čtení?<br>
Všecky barvy jsou přeloženy<br>
do zvuků a vůní.<br>
A ony<br>
znějí líbezněji než tóny.<br>
Nač jsou mi knížky a lampa luny?<br>
Vítr listuje osikou<br>
a já vím, jaká slova tam zakleta jsou,<br>
a často si je tiše zašeptám –<br>
a jsou mým tajemstvím.<br>
A smrt, co utrhne oči jak dvě macešky a jde,<br>
mé oči nenajde.<br>
<br>
Cizinec <em>(tiše)</em><br>
Vím.<br>
<br>
<em>přel. L.Fikar</em><br>
<br>
<li><strong>Rilke, Rainer Maria: …a na ochozech smrt jsi viděl stát</strong>, Československý spisovatel, Praha 1990
</TD></TR></TABLE>
</BODY></HTML>
