<HTML><HEAD><TITLE>Vítězslav Nezval: Moderní básnické směry</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Vítězslav Nezval: Moderní básnické směry</b>
<br><br>
<strong>Poetismus</strong>
<br><br>
Ve Francii, kde je bohatá a dlouholetá básnická tradice, byla již všecka slova zrýmována a nemohou být prostředkem bezděčných objevů. V české literatuře, kde je tradice poměrně mnohem chudší, šlo s pomocí nových rýmů a asonancí vycházeti na dobrodružný lov fantazie. Nové, nikdy předtím nepoužité rýmy a asonance byly zvláště dobrou udicí na lovení fantazie a nových, nebývalých básnických obrazů. Jak se rodí poetická báseň za pomoci asociativního myšlení a elementárních prvků básnické formy, lze dokázati například na tomto čtyřverší:<br>
<br>
<strong>A</strong> nazváno buď prostou chatrčí <br>
Ó palmy přeneste svůj rovník nad Vltavu <br>
Šnek má svůj prostý dům z nějž růžky vystrčí <br>
a člověk neví kam by složil hlavu<br>
<br>
<em>(Vítězslav Nezval: Abeceda)</em><br>
<br>
Z velmi volného přirovnání tvaru písmene A se stříškou vzniká první verš. Asociací chatrče a divošských stanů přeskočí fantazie na rovník a přeje si přenésti jeho klima do našich věčně deštivých krajin. Z rýmu chatrčí – vystrčí se zrodí představa šneka, vystrkujícího růžky z domu, který nosí s sebou. A za pomoci rýmu nad Vltavu – hlavu si vybaví obraznost ubohé lidi bez přístřeší. <br>
Vidíme, že báseň se nezrodila z nějakého předběžného plánu, nýbrž během složitého rozvíjení obraznosti omezované i podporované rýmem.
<br><br>
<li><strong>Nezval, Vítězslav: Moderní básnické směry</strong>, Československý spisovatel, Praha 1989
</TD></TR></TABLE>
</BODY></HTML>
