<HTML><HEAD><TITLE>Rudolf Medek: Zborov</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Rudolf Medek: Zborov</b>
<br><br>
<em>III</em><br>
<dd>
Jdou naše pluky.<dd>
Jde rota za rotou,<dd>
praporce vesele vlají,<dd>
bodáky zlověstně svítí.<br>
Jak dlouhý a zlý a nelítostný drak<dd>
údolím ztemnělým v podvečer<dd>
táhne vojsko<dd>
do přední bitevní čáry!<br>
Kraj hřmí podivným, válečným zpěvem!<br>
V něm prahnou a chvějí se srdce<dd>
sžehnutá milostným ohněm<dd>
hrdinné víry.<br>
<br>
<dd>
Jde rota za rotou:<dd>
naši se usmívají,<br>
z osmahlých tváří vesele planou zraky,<dd>
veliký klid i epickou tvrdost<dd>
prozrazují čela.<dd>
Z nich vane mládí a svěžest,<dd>
pružnost a síla!<dd>
<br>
Jdou na smrt rytmickým krokem,<dd>
jdou k tanci.<dd>
A náhle všichni,<br>
jako by kdosi tajemný řídil jich duše,<dd>
zpívají jedním a mohutným hlasem:<dd>
„Neumřeni na slámě..."<br>
 <br>
 <dd>
Jde rota za rotou:<dd>
všichni se usmívají,<br>
jako by hezká a veselá děvčata<br>
za každý úsměv a za každý pohled<dd>
tisíce polibků slibovala.<dd>
Všichni se usmívají!<br>
<br>
Na předních liniích praskají dělové střely,<dd>
šedý i růžový šrapnel!<br>
Veselý, vířivý, féerický hlase<dd>
junáckých bojů,<dd>
slávo i nebezpečí,<br>
my, vojáci slavné a staré brigády,<dd>
tě pozdravujeme!<br>
<br>
<dd>
Duj, východní, daleký větře,<br>
i rci tam našim za Karpatami,<br>
že my jdeme do boje za zpěvu písní,<dd>
pod vlastními prapory,<br>
s překypělou i oddanou duší!<dd>
Nic není strašno, nic není vzdáleno,<br>
není obav, ni pochyb, ni úzkosti.<dd>
Všem paže ztuhly v kladiva.<br>
<br>
<li><strong>Medek, Rudolf: Odvrhnutý básník</strong>, Torst, Praha 2002
</TD></TR></TABLE>
</BODY></HTML>
