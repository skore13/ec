<HTML><HEAD><TITLE>Luis de Góngora y Argote: Samoty</TITLE>
<META http-equiv="content-type" content="text/html; charset=utf-8">
<link href="../ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<b>Luis de Góngora y Argote: Samoty</b>
<br><br>
Viděly tedy, že jim zbývá vskutku <br>
stejný kus cesty, která k cíli míří, <br>
co do západu Slunci, ponurého; <br>
jak ptáků dav prosákl zčista jasna <br>
do ořechu, jejž u blízkého plůtku <br>
omývá strouha, rozložil se v šíři, <br>
když protinožcům Zora divukrásná <br>
užívat růží dává z čela svého: <br>
tak vychází – bez křídel směle lítá –<br>
škadrona krásná, lehkým krokem kráčí,<br>
zatímco hlídky západu jí značí<br>
komínů trubky, co jich víska čítá.<br>
Houf horalů pak v šeři<br>
škadrona dostihuje<br>
a – společnost když byly rozpustily –<br>
vcházejí do vsi v světle, co den bílý<br>
Vulkánu, světci bludných ohňů, svěřil,<br>
věži – světla ji jasem korunují –<br>
jež zdobí chrám a umně vydechuje<br>
do prázdně vzduchu – již pak ozařují –<br>
světelné šípy z vzníceného prachu,<br>
ne zlé komety z nachu.<br>
Když mladík chválí ohně, jež tu planou,<br>
vyčítá bohu stařec žehrající,<br>
svatby, pochodeň, aby, řeřavící,<br>
se nestala Faethónovým vozem<br>
a žárem přeuboze<br>
nezměnila v popelu roli planou<br>
vesnici v klidu spící.<br>
K Alkidovým pak zavedl jej stromům,<br>
jež zelenavé vlasy<br>
si nedaleko splétaly a k tomu<br>
zrcadlem řeka plála, oheň jasy.<br>
Tak mnohá dívka hravá,<br>
tak mnohý chlapec v topolech se baví,<br>
že by i Slunce, zkrátíc v hvězdu jasnou,<br>
zřít chtělo nejmíň krásnou,<br>
paprsky všechny, co Bengálec zdraví,<br>
ta labuť Gangy tmavá.<br>
Hlas dud chuť k tanci probouzí a dává,<br>
ke zpěvu cimbál nutí;<br>
křižuje Trión polokouli s chutí<br>
a na břehu kmen tančí, obrovitý;<br>
echo, hlasem již sytým,<br>
není ticha, v němž neodpoví zplna;<br>
majákem je potoku každá vlna,<br>
skleněnou plochou voda, odraz svity.<br>
Ukončení sen dává veselosti,<br>
únavě ne však: pohyb neustane,<br>
jsa katem sil, rozvláčným, bez milosti.<br>
Ohně – jazyky, stovka za stem plane,<br>
noc po několik hodin popíraly,<br>
jejich světla, sokyně Slunce z dáli,<br>
den předstírala ve tmě nakupené –<br>
zemřely a, pohřbeny samy v sobě,<br>
jejich údy teď v popel rozpuštěné<br>
kameny jsou na jejich vlastním hrobě.<br>
Vítězí noc, nad hlukem – vstane znovu –<br>
triumfuje čas v ticho proměněný:<br>
lká pouze uražený<br>
posvátný vavřín od ostrého kovu;<br>
zbavena lesku, nahá zanechaná<br>
listnaté pompy zeleň olše vlahá,<br>
ranou, jež nezaváhá,<br>
statného venkovana;<br>
ten, jenž byl schopen vzdoru<br>
smělci z jihu, z východu v ochraptění,<br>
vzrostlý topol, po jehož hladkém kmeni<br>
pastýři psali – papír, byť měl koru –<br>
jde tajemství teď zjevit do dědiny,<br>
co střežil Amor před topolem jiným.<br>
Ty stromy tedy oči jitra vidí<br>
lhát les, soupeřit se stromořadími,<br>
jež objalo křišťály tekutými<br>
kol zemědělství lidí.<br>
Harmonie, jíž ptačí zpěv se řídí,<br>
ta nevzbudila Slunce z pěny bílé,<br>
dvé topasů však, jimiž bušil čile<br>
sám Hymenaeus – k východu klepadla to –.<br>
Hryzajíc uzdám zlato,<br>
Foebova vozu dravý <br>
světelný pár již toužil, nedočkavý, <br>
pošlapat dráhu, když tu na lidnaté<br>
místečko horal vchází<br>
s hostem, jenž, dvorný, obdivuje frází<br>
– hedváb i vlna chybí –<br>
koberec – listí sváté, <br>
co alej tkala ze zelení libých, <br>
i ty, jež šíři ulic sepnou úže<br>
oblouky svými, růže: <br>
zahrady nové, visuté a kosé <br>
z jasmínů, fial, třpytících se v rose. <br>
Ženichovi pak horal představuje <br>
cizince svého; potom ctihodnému <br>
otci té, která, krásná, v sobě skrývá <br>
v zasnění sladkém, němá světu všemu, <br>
výmluvnou krásu, již líc prozrazuje: <br>
jak u poupěte – zeleň vrtošivá, <br>
kde krásu svou panenskou růže tají –<br>
zářezy vroubí svěží <br>
barva, kdy purpur, který bděle střeží, <br>
jen kompasem je k zahlédnutí stěží.<br>
Za hodnu choti má ji <br>
hrdiny, co má slávu, ne-li jmění, <br>
ten mladík, když byl pomněl znenadání <br>
té, která jej v exil a ztroskotání <br>
uvrhla zapomněním. 
<br><br>
<li><b>Góngora y Argote, Luis de: Samoty</b>, přel. J.Forbelský, Odeon, Praha 1970
</TD></TR></TABLE>
</BODY></HTML>
