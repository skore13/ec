<HTML><HEAD><TITLE> PRA RADKA FRIDRICHA </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%" border="0">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="black"><B>PRA RADKA FRIDRICHA</FONT>
<BR><FONT COLOR="red">&copy; Radek Sárközi, 199?, Mladá fronta DNES (Severní Čechy)</FONT>
<BR>
<BR><FONT COLOR="blue">Radek Fridrich: Pra, Protis, Praha 199?, 
</FONT>
<P>Mladý děčínský básník a učitel na ústecké univerzitě Radek Fridrich připravil pro čtenáře už druhou knihu. Nese záhadný název PRA a vydalo ji malé nakladatelství Protis, které se specializuje na vydávání děl méně známých autorů. 
<P>Fridrich je expresionista, vrství na sebe fascinující obrazy a vypjaté děje. Noří se do hlubin lidského podvědomí a hledá v nich zapomenutou mystickou zkušenost. První oddíl, podle kterého se jmenuje i celá sbírka, je zvlášť temný a dusivý. Marně tu hledáme pocity básníka, jen popis a jakési podivné "my": "Probouzíme se v pralese šelmy plíživé / lížeme si rány noci / Tušení sirén v našich hlavách odeznívá / Připraveni k lovu vyrážíme". Snad se vše odehrává v pravěku lidstva, kdy si člověk ještě neuvědomil své já a jedinou hodnotou je pro něj tlupa. Lační po krvi a stále je napůl zvířetem. 
<P>Zvíře v člověku - téma opravdu lákavé a mnohokrát skvěle zpracované - je zde nahlíženo opět z jiného úhlu, originálně, i když pro běžného čtenáře spíše nesrozumitelně a na tak malé ploše až příliš hutně.
<P>Druhá, prosluněnější, část sbírky, která nese název Zimoviště, ale ukazuje, že Fridrich je silný právě tam, kde je temný... Chybí tu stějně naléhavé téma jako v první části, a proto všechny básně vyznívají spíše doprázdna. Marně zkoumáme, proč byly napsány, a i když to jejich autor určitě dobře ví, čtenář se setkává bohužel jen s velmi dobrým řemeslem, které Fridrichovi nikdo nemůže upřít. Je to básník opravdu talentovaný a vypsaný, ale občas v něm rutina zvítězí nad inspirací. 
<P>První část sbírky bohužel nastavila laťku příliš vysoko, takže Zimoviště se na ni mohou jen s úžasem dívat a chránit si oči před září, i když je to záře temná a animální.
<BR>
<BR>
</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>