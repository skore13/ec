<HTML><HEAD><TITLE>Alex Garland: Tesseract</TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" bgcolor="white">
<CENTER>

<TABLE COLS=3 WIDTH="100%" border="0">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="black"><B>Alex Garland: Tesseract</FONT>
<BR><FONT COLOR="red">&copy; Kateřina Rubášová, 1.12.2002</FONT>
<BR>
<BR><FONT COLOR="blue">Alex Garland: Tesseract
</FONT><br>
<br>                
    
Jako scény ve filmu se začínají odvíjet paralelní děje nového románu Alexe Garlanda Tesseract, který na knižní trh uvádí nakladatelství Volvox Globator.<br>
   První z rovin se otevírá ve filipínské metropoli Manile, kde ve zpustlém a nehostinném hotýlku na předměstí  zvažuje svoje šance mladý, snad i úspěšný Angličan, který se zapletl do obchodů s mafií. A velmi brzy si uvědomuje, že jeho šance nebudou velké.<br>
   V další rovině se příběh odvíjí ve vzpomínkách i současnosti dnes úspěšné lékařky, před lety  mladé zamilované dívky z chudé filipínské vesnice, jejíž milostný příběh ve svých důsledcích dostává v pozdějších letech nečekaně tragický rozměr. Z dívky je zralá žena, prožívající dnes svůj v podstatě spokojený rodinný i profesionální život, a na zlé dny minulosti se snaží zapomenout.<br>
   V neposlední řadě do děje zasahuje i neradostný životní osud dvou dětských bezdomovců, prožívajících svou každodenní drsnou realitu na ulicích města velkých kontrastů - zoufalé chudoby i zářícího blahobytu. Jejich myšlenky, zážitky, pocity a celkový stav jejich duše se paradoxně snaží zachytit a snad i pochopit velmi bohatý sociolog. I s ním život sehrál partii, která nemá vítěze. <br>
   Tři roviny, naprosto rozdílné osudy, zdánlivě neslučitelné postavy i prostředí - a přesto, vše se náhle spojí v jakémsi neskutečném, překvapivém bodě - kamínky zapadnou do mozaiky, drama vrcholí a stejně jako ve strašidelné  dětské říkance, která knihou prolíná, Černý pes se dívá do oken…<br>
Alex Garland, známý především svojí knihou Pláž, která byla také zfilmována (v hlavní roli Leonardo di Caprio), prokázal i v této knize, počtem stran rozhodně patřící spíše mezi ty méně rozsáhlé, že na malém prostoru dokáže rozehrát široký, hluboký a obsažný příběh, ale nejen to, je také mistrem slova, neboť dokáže nést  text v takových polohách, které vytvářejí na jedné straně obrazy téměř jako scény z akčních filmů (situace v hotelu), na straně druhé téměř poetické scenerie, např. na pobřeží moře. Na tomto místě je nutno připomenout i jméno překladatele (David Záleský), který se svého úkolu zhostil  velmi dobře. A tak sečteno a podtrženo - tuto knihu byste neměli minout.<br>


</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>