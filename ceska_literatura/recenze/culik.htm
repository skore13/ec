<HTML><HEAD><TITLE> JAK ČEŠI JEDNAJÍ</TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%" border="0">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="black"><B>JAK ČEŠI JEDNAJÍ </FONT>
<BR><FONT COLOR="red">&copy; Radek Sárközi, 2001</FONT>
<BR>
<BR><FONT COLOR="blue">Jan Čulík: ...jak Češi jednají</FONT>
   <br><br>       
<IMG SRC="culik.jpg" ALT="obálka knihy" align="left">
<p>Vydavatel známého internetového průběžníku Britské listy, český emigrant, který žije v Glasgow a učí na tamější univerzitě, autor příručky Knihy za ohradou: Česká literatura v exilových nakladatelstvích - to je <b>Jan Čulík</b>. Tento "zuřivý novinář" právě vydal novou knihu s názvem "…jak Češi jednají.". Jan Čulík není autorem všech příspěvků. Často jen podnítil diskuzi o některém ze závažných témat a pak jen sledoval reakce, které v Britských listech vycházely. Ty nejzajímavější vybral do své objemné pěti set stránkové knihy. Proč bychom ji měli číst? Především proto, že se dozvíme mnoho sami o sobě. Jací jsme. Jak u nás funguje demokracie ve srovnání s Velkou Británií… Čulík odpovídá, že špatně!<br>
<p>Politika je vražedně propojena s ekonomikou, Jan Kavan lže, Václav Havel také! Z České televize odcházejí nejschopnější lidé, státní správa hází lidem klacky pod nohy, bydlení v panelácích s umakartovými jádry je nebezpečné, prodavačka v obchodě nadává slušnému zákazníkovi… To je jenom stručný výběr z témat, o kterých diskutují čtenáři Britských listů.<br>
<p>Čulík jim ovšem svoje názory nijak nevnucuje. Nechává prostor všem dotčeným osobám, vybízí je, aby reagovaly, přímo je nutí. A někdy se mu to podaří! Teď záleží jen na nich, jestli předloží věrohodné argumenty, jestli přesvědčí ostatní, že všechno bylo jinak, že pravdivá je právě jejich verze… A Čulík kontruje a znovu vrší argumenty proti! <br>
<p>Kdo rád sleduje vášnivé debaty, určitě si v této knize počte. A dozví se i spoustu zákulisních informací o chodu institucí jako je například Česká televize. Všechny články jsou přitom na hony vzdálené povrchnímu bulváru. Internet totiž umožnil Čulíkovi publikovat velmi rozsáhlé a hluboké komentáře, pro které by v papírových novinách nebyl dostatek místa.
<BR>
</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>