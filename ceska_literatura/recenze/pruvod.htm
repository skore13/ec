<HTML><HEAD><TITLE> LITERATURA STAROVĚKÉ INDIE V KOSTCE </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%" border="0">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="black"><B>LITERATURA STAROVĚKÉ INDIE V KOSTCE</FONT>
<BR><FONT COLOR="red">&copy; Radek Sárközi, 1.9.1998</FONT>
<BR>
<BR><FONT COLOR="blue">Dušan Zbavitel a Jaroslav Vacek: Průvodce dějinami staroindické literatury, Arca JiMfa, Třebíč 1996, 1.vyd., 544 s.
</FONT>
<P>Průvodce dějinami staroindické literatury je objemná kniha, kterou si asi koupí jen skuteční zájemci o indickou kulturu. Ale vzhledem ke skutečnosti, že do češtiny ještě nebyla přeložena většina nejstarších děl, od véd až po upanišady, vzniklých na indickém území, najdeme v ní alespoň základní informace o nich, navíc doplněné ukázkami. 
<P>Autoři knihy Dušan Zbavitel a Jaroslav Vacek odvedli velký kus důkladné práce a ve své dílně dali vzniknout čtivé publikaci, která zachycuje více než dvoutisíciletý vývoj indické literatury. Jde o jednu z mála literatur, které si uchovaly tak dlouhou a těsnou kontinuitu - od starověkých počátků až k dnešku. (Moderní hindská literatura tu ovšem zachycena není a vyžádala by si další objemný svazek.)
<P>Staroindická literatura nás uchvacuje svou rozsáhlostí a množstvím epických příběhů i vybroušenou lyrikou, zvláště když se dozvíme, že po mnoho staletí byla tradována pouze ústně a písmo se k jejímu zachycení nepoužívalo! Statisíce veršů si tak indičtí bráhmani museli pamatovat a postupně je předávat dalším generacím.
<P>Nejdůležitější postavení měly v indické kultuře texty používané při obětních obřadech - védské hymny. Vždyť i sebemenší odchylka při rituálu mohla mít pro všechny nedozírné následky! Magická moc těchto textů se přenesla i na díla pozdější, která už s&nbsp;rituálem neměla nic společného, například na gramatická pojednání nebo na díla vypravěčská. Ještě v Sómadévově Oceánu příběhů z 11.st.n.l. se můžeme na několika místech dočíst, že ten, kdo mu bude s úctou naslouchat, nebo jej vyprávět, bude očištěn od hříchů a dostane se mezi polobohy vidjádhary... Podobná moc byla připisována i slabikám (aum) a různým mantrám a později i písmu. 
<P>Zdá se, že písemný záznam mnoha dílům spíše uškodil, protože v těžkých klimatických podmínkách se „knihy“ brzy rozpadaly a řada méně důležitých literárních památek (ty byly zapisovány nejdříve, na posvátné texty přišla řada až naposled) tak zmizela v nenávratnu. I bez nich zůstává indická literatura nejmonumentálnější na světě. A nemůžeme se divit, že i tak hutná publikace, jakou Průvodce je, čítá přes 500 stran. 
<P>Určitě se tato kniha, vydaná nakladatelstvím ArcaJiMfa, nestane masově čtenou, ale doufám, že podnítí další překládání hlavně nejstarších indických děl. Zatím si z nich český čtenář nemůže přečíst vlastně nic. A to je škoda, protože indická literatura je plná krásných myšlenek, příběhů i obrazů.
<BR>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>