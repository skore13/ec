<HTML><HEAD><TITLE> SEKTY A SEKTÁŘSTVÍ </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%" border="0">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="black"><B>SEKTY A SEKTÁŘSTVÍ</FONT>
<BR><FONT COLOR="red">&copy; Jaroslav Blažke, 6.6.2001</FONT>
<BR>
<BR><FONT COLOR="blue">Zdeněk Vojtíšek: Netradiční náboženství u nás, DINGIR, Praha 1998
</FONT>
<p>Dr. Zdeněk Vojtíšek je zakládajícím členem a mluvčím Společnosti pro studium sekt a nových náboženských směrů. Jeho kniha Netradiční náboženství u nás vznikla jako studijní materiál pro studenty předmětu Alternativní religiozita či Nové náboženské směry. První kapitola přehledně informuje o křesťanských církvích, o judaismu, islámu, hinduismu, buddhismu, esoterismu a hnutí New Age, dočteme se i o skupinách, které se nacházejí na pomezí náboženství, jako jsou např. scientologové ad. Druhá kapitola se zabývá problematikou tzv. sekt. Původní význam slova sekta znamenající odštěpeneckou organizaci dnešní situaci příliš neodpovídá - vždyť mnohá náboženská uskupení se od žádného tradičního celku neoddělila a některá společenství si zase poněkud hanlivé označení sekta ani nezasluhují. Výstižnější by tedy bylo mluvit o sektářském smýšlení (které se ovšem může projevovat třeba i u některých katolíků). Podívejme se na některé charakteristické rysy sektářství. 
<p>O sektě lze mluvit např. tehdy, jestliže v ní nevládne atmosféra svobodného myšlení a rozhodování. Příčinou nápadné absence svobody bývá silná autorita vůdce, mesiáše, guru či jinak označené vedoucí osobnosti, jíž bývají přisuzovány božské rysy. Její výroky jsou nezpochybnitelné, má recept na všechny životní situace a nepřipouští alternativy. Člen takové sekty se potom spíše ptá, zda informace, kterou dostává, je sektou schválena, než aby se pídil po její pravdivosti či oprávněnosti. Koncentrace moci v rukou vedení takové náboženské skupiny je také důvodem, proč její učení bývá šířeno z jediného centra; četba knih, sledování televize, rozhlasu či novin a vůbec přijímání neschválených informací bývá sektou považováno za nebezpečné nebo přinejmenším za ztrátu času. Člen sekty tato omezení zpravidla nevnímá jako nežádoucí, protože poslušnost ho osvobozuje od břemena rozhodování - odpovědnost přebírá vůdce.
<p>Bolestné duchovní hledání pak bývá nahrazeno přijímáním jednoduchých "pravd"; pocit prázdnoty vyvolávaný konzumní společností je tak zaplněn, jasný životní program (kryjící se se zájmy sekty) umožňuje smysluplnou službu organizaci. Pokud základní prvky víry jsou fixovány v extatických či hypnotických stavech, je velmi nesnadné, ne-li nemožné je zvnějšku zpochybnit. Podobně mohou posloužit i tzv. stavy změněného vědomí, způsobené např. meditací, společným zpěvem, regulovaným hlubokým dýcháním, rytmickou hudbou apod. Adepti si pak často ani nejsou s to uvědomit, že jsou manipulováni, směrodatný je jejich osobní prožitek. S tím souvisí i podceňování rozumu. Zkušenosti, pocity a zážitky mívají přednost před kritickým rozumem - pokud se v autoritativně hlásané "pravdě" ukáže mezera či pokud se nevyplní předpověď, vina padá na příjemce, který tomu prostě špatně porozuměl. 
<p>Ani řadový člen takové sekty však nepociťuje pouze diskriminační tendence, dostatečnou kompenzací bývá pocit výlučnosti a důležitosti ve srovnání s lidmi mimo sektu, odsouzenými ke zkáze a zmaru, nebo aspoň k promarněnému životu nezasvěcených. Přijde den, kdy i ostatní lidé prozřou, ale to už nejspíš bude pozdě.
<p>Bezvýhradná poslušnost členů sekty ani nemusí být vynucována - rádi a oddaně se snaží plnit přání svých autorit, neboť nejvyšší odměnou jim je obdiv skupiny a schválení autoritou. Alternativou absolutní poslušnosti je totiž pouze opuštění skupiny. To ale je téměř nemožné u člověka, jenž si na skupině vypěstoval silnou závislost. Jak k tomu může dojít? Málokdy se člověk pro tento druh skupin rozhoduje na základě racionální úvahy. Zpravidla tu větší roli hraje naděje na uspokojení třeba i nepřiznaných citových a sociálních potřeb. Od samého počátku nejspíš rozhodovaly emoce - adept byl obklopen lidmi, kteří ho oceňovali, dávali mu najevo svou lásku, přesvědčili ho o bezproblémovosti vztahů mezi sebou a probudili v něm touhu patřit mezi ně. Toto bombardování láskou vedlo k tomu, že nakonec rád přijal vše, co mu splnění této touhy umožnilo. Opustit skupinu by pak možná znamenalo ztrátu té nejdůležitější oblasti jeho citového života. 
<p>Při náboru do sekty jsou někdy také využívány i jiné metody psychické manipulace. Adept je obklopen chápavými a "milujícími lidmi", je zahlcen množstvím nových informací, bývá připraven o volný čas a dostatek spánku, takže ani nemá dost sil novou situaci si náležitě vyhodnotit. Oblíbeným postupem je vmanipulovat ho do role dítěte, které je třeba zbavit zbytečně komplikovaného myšlení např. společenskými hrami a přivést ho až ke slibu, který je adeptem vnímán jako osobní svobodné rozhodnutí. Závislost posiluje i systematicky pěstovaný pocit viny, jenž někdy dokáže příslušníka sekty přivést až k neuvěřitelným výkonům, neboť jeho činnost je dávána do přímé souvislosti s jeho duchovní pokročilostí. - S důvěrnou znalostí věci autor odhaluje i další mechanismy fungování sekt a jejich udivujícího vlivu i na lidi vzdělané, často obdařené vysokými morálními kvalitami. 
<p>Další kapitoly mapují činnost netradičních náboženských směrů působících dnes v naší republice (situace je ovšem velice proměnlivá) a jejich charakteristiky doplňují i reprezentativní citace z jejich věroučné literatury, přičemž autora ctí úsilí o maximální objektivnost - nevybírá si úryvky, nad nimiž se lze jen povýšeně usmát. Zvláštní pozornost pak je věnována hnutí New Age. Za velmi cennou považuji závěrečnou kapitolku, obsahující rady a doporučení, jak se chovat k lidem, kteří se dostali do područí některé ze sekt. I tím tato publikace mezi ostatními, podobně zaměřenými, vyniká. Kniha je doplněna seznamem doporučené studijní literatury, rejstříkem a obrazovou přílohou.
</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>