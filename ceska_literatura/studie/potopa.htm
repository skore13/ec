<HTML><HEAD><TITLE> Potopa světa v mytologiích různých starověkých civilizací </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><b>POTOPA SVĚTA V MYTOLOGIÍCH RŮZNÝCH STAROVĚKÝCH CIVILIZACÍ</FONT>
<br><FONT COLOR="Red"> &copy; Radek Sárközi </FONT></b>
<FONT COLOR="Black">
<BR><BR>
&nbsp;&nbsp;&nbsp;&nbsp;&nbsp; Zamýšlíme-li se nad mytologickými systémy starověkých civilizací, brzy zjistíme, že mají určité společné rysy; popisují vznik vesmíru, bohů, země, rostlin, zvířat a člověka a jejich osudy. Stejné společné rysy však můžeme vystopovat nejen v této nejobecnější rovině, ale i v konkrétních příbězích, které jsou součástí mytologií prostorově velice vzdálených národů (např. Mayů a Sumerů). Jedním z těchto příběhů bych se rád zabýval v této práci. Je to mýtus o potopě světa.</P>
<P>&nbsp;&nbsp;&nbsp;&nbsp;&nbsp; Nám nejznámější příběh o potopě světa je součástí první knihy Starého zákona, Genesis. Vypráví se v něm o praotci dnešního lidstva Noemovi, který na popud boha vystavěl velkou loď, archu, do které vzal svou ženu,  tři syny (Šéma, Cháma a Jefeta)  a jejich manželky a také po páru od každého druhu zvířete. Brzy se strhl 150 dní trvající liják a celá země byla zaplavena vodou, ve které se utopilo vše, co nebylo na lodi...</P>
<P>&nbsp;&nbsp;&nbsp;&nbsp;&nbsp; To je však jedna z nejmladších pověstí o potopě světa, která zřejmě vychází z babylónského </FONT><B>Eposu o Gilgamešovi</B></FONT> (datován do 12. stol. př. n. l.), jenž se zachoval v mnoha opisech a verzích na mezopotamských klínopisných tabulkách. Proslulá je asyrská verze z Aššurbanipalovy knihovny v Ninive (datována do 7. stol. př. n. l.), která je starozákonní verzi až nápadně podobná! </FONT><B>Utanapištim</B></FONT> (jakýsi asyrský Noe) také buduje loď, která ho uchrání před velkou potopou, a bezradný vypouští postupně tři ptáky: holubici, vlaštovku a havrana, který už spatřil opadající vody... Ano správně nám to připomíná biblickou holubici, která se vrací s ratolestí v zobáčku a přináší znamení, že potopa světa se chýlí ke konci. Osádka lodi pak přistává u hory Nisir (židovský Ararat). Jsou tu však také jisté odlišnosti obou příběhů. Biblický Noe umírá (i když v požehnaném věku), zatímco Utanapištim získává věčný život, který u něj hledá i král Gilgameš...</P>
<P>&nbsp;&nbsp;&nbsp;&nbsp;&nbsp; Jedno z možných vysvětlení, proč jsou si oba příběhy tolik podobné, je, že Židé tento prastarý mýtus převzali v době tzv. “babylónského zajetí” (6. stol. př. n. l.), popřípadě “zajetí asyrského” (8. stol. př. n. l.), záhadou však zůstává důvod takového přejímání. Osobně si myslím, že mohlo jít spíše o upravení daleko staršího mýtu o potopě světa, který byl dávnou součástí židovské mytologie, na základě později vyslechnutého příběhu z Eposu o Gilgamešovi. Vše totiž nasvědčuje tomu, že původně na území Mezopotámie žily semitské kmeny a že Sumerové přišli na toto území později. Ke styku mezi oběma kulturami tedy došlo už o několik tisíciletí dříve. Navíc archeolog Leonard Wooley nalezl v blízkosti sumerského města Uru několikametrovou vrstvu naplavenin, která by potvrzovala, že skutečně došlo k nějaké potopě (i když v daleko menším roz</FONT>sa</FONT>hu, než vyprávějí mýty). Je tedy jisté, že semitské kmeny tuto “potopu” musely zažít a Sumerové, kteří přišli buď těsně před ní (ale nejspíše po ní, protože naplaveniny navíc oddělují spodní vrstvu prehistorickou – eneolitickou – od horní, která představuje nejstarší sumerskou městskou civilizaci) také. Doklady z tohoto období ale nemáme. Víme jen, že mýtus o potopě světa se v mezopotamské tradici dochoval ještě jako součást eposu o </FONT><B>Atrachasísovi </B></FONT>(kolem r. 1630 př. n. l.), kterého chtěl bůh Enki (Enlil) uchránit před všeobecnou zkázou a tak ho upozornil prostřednictvím rákosové stěny, že lidstvo bude potrestáno velkou potopou, protože tropí hluk a ruší bohy. Atrachasís měl vystavět velkou loď, ve které se zachránil. Úplně nejsarší verze příběhu o potopě světa pak pochází z 26. stol. př.n.l. a jediný zachráněný je </FONT><B>Ziusudra</B>. </P>
</FONT><P>&nbsp;&nbsp;&nbsp;&nbsp;&nbsp; Velice podobný příběh nacházíme i v mytologii řecké(asi 8. stol.př.n.l.). Nejvyšší bůh Zeus se rozhodl, že zničí znesvářené a demoralizované lidstvo potopou. Ale bůh Prométheus chtěl</FONT> zachránit svého syna <B>Deukalióna</B></FONT> a jeho ženu </FONT><B>Pyrrhu</B></FONT> a tak je včas varoval a poradil jim, jak mají zbudovat velkou loď, na které se mohou zachránit. A skutečně, po devíti dnech bouře přistává jejich&nbsp;loď&nbsp;u&nbsp;jedné&nbsp;hory&nbsp;v&nbsp;Thessálii&nbsp;(Parnas).</P>
<P>&nbsp;&nbsp;&nbsp;&nbsp;&nbsp; V indických bráhmánách (10. až 8. stol. př.n.l.) zase najdeme příběh o praotci lidstva </FONT><B>Manuovi</B></FONT>, ten jednoho dne chytil malou rybku, která ho prosila, aby jí daroval život a vložil ji do hrnce s vodou. Druhý den ryba vyrostla tak, že jí byla malá káď a další den celé jezero. Manu ji hodil do moře a za odměnu dostal loď a radu: “Vstup na loď s párem ode všech živých tvorů a vezmi semena všech rostlin. Přijde potopa.” Manu si vezme radu rybky, která je vlastně avatárem (pozemským vtělením) boha Višnua, k srdci a po potopě stvoří ženu Idu.</P>
<P>&nbsp;&nbsp;&nbsp;&nbsp;&nbsp; Tím jsme vlastně vyčerpali všechny pověsti, ve kterých při potopě světa hraje nějakou roli loď (archa). Jsou to příběhy civilizací, které žily v úzkém kontaktu a blízko sebe (JZ a Z Asie a JV Evropa) a možná proto jsou si tak podobné. Mýtus o potopě světa se však zachoval i v mytologiích jiných národů.</P>
<P>&nbsp;&nbsp;&nbsp;&nbsp;&nbsp; V germánské tzv. “Starší Eddě” (13. stol. n.l.) nacházíme příběh o obrech, kteří zabili svého otce obra Ymira, z jehož ran se vylilo tolik krve, že zničila celou zemi. Země, hory a oceán musely být stvořeny znovu a ze dvou kamenů, kterým bohové dali duši, smysl, teplo života a barvu, vznikli první lidé Askr a Embala.</P>
<P>&nbsp;&nbsp;&nbsp;&nbsp;&nbsp; Zarážející je přítomnost potopy světa v mytologii Mayů (Popol Vuh – Kniha rady) a souvisí s tvořením lidstva. První lidé byli stvořeni z hlíny, ale rozpustil je liják. Bohové tedy stvořili lidi ze dřeva, ale tito tvorové nepracovali, a tak na ně bohové seslali potopu, která je částečně zahubila a částečně odplavila do lesů, kde se z nich staly opice. Dotřetice už byli stvořeni dnešní lidé, kteří ctí bohy a staví pro ně chrámy.</P>
<P>&nbsp;&nbsp;&nbsp;&nbsp;&nbsp; Poslední příklad mýtu o potopě světa vybírám opět z jiného konce světa. Z Polynésie. Neopatrný rybář jednoho dne rozcuchal svými vesly vlasy mořského boha Ruagata a ten za trest seslal na lidstvo potopu, kterou přežil pouze onen rybář, jenž vše zavinil...</P>
<P>&nbsp;&nbsp;&nbsp;&nbsp;&nbsp; U těchto příkladů už nevystačíme s pouhým konstatováním, že shody v mytologických příbězích pramení z blízkosti jednotlivých kultur. Nemáme totiž sebemenší doklady o možném kontaktu mezi “starým” a “novým” kontinentem. </P>
<P>&nbsp;&nbsp;&nbsp;&nbsp;&nbsp; Nabízí se nám jen několik stěží ověřitelných teorií. Podle první <B>k potopě světa skutečně došlo</B>, a to v celosvětovém měřítku, jak o tom vypráví mytologie. Střízlivější teorie počítá s tím, že první velké civilizace se soustřeďovaly v okolí řek, které se často vylévaly z koryta a zaplavovaly nejbližší kraj. Mýty o potopě světa by se tedy zakládaly na větším <B>množství lokálních záplav</B> (“potop”). Viz zmíněné výzkumy archeologů. Popřípadě by odělovaly dobu prehistorickou (předpotopní), kdy ještě nebyl vybudován zavlažovací systém, od doby městské civilizace (po potopě), jak to známe z mezopotamského pojetí historie.</P>
<P>&nbsp;&nbsp;&nbsp;&nbsp;&nbsp; Tyto skutečnosti jistě sehrály svou významnou roli, ale nic nevypovídají o hlubší souvislosti s dalšími mýtickými příběhy a o jejich hlubší podstatě. Mýty o potopě světa jsou totiž zapojeny do širší souvislosti konce starého a začátku nového světa. Špatné lidstvo je potrestáno za svou špatnost zničením. A jen vyvolení a dobří mohou na přání boha potopu přežít. Oni zakládají</FONT><B> nové lidstvo</B></FONT>, které dostalo do vínku “vyvolenost” a “mravnost” chápanou v různých kulturách různě, ale vždy v nějaké souvislosti v úctě k bohům. Potopa světa se už nikdy neopakuje a lidstvo už podobná zkáza v tak velké míře nepostihne. Bylo očišťeno a záleží na každém člověku, zda bude jednat po vzoru svého praotce, a bude také “vyvolen”, nebo se dá na scestí stejně jako lidé, kteří skončili utopením. V postavách Ziusudry, Atrachasíse, Utanapištima, Manua, Noema a dalších praotců proto musíme vidět i mravní ideál, ke kterému se má lidstvo vztahovat a který je vlastně v každém z nás přítomen, protože my jsme potomci těchto praotců. Tím se příběh o potopě světa řadí k větší rodině mýtů o “zničení a obnovení”, o “mravním očištění”, a n</FONT>ení tedy jen odrazem fyzického strachu z vody a z utopení.</P>

</FONT><B><FONT SIZE=3><P ALIGN="CENTER">Literatura:</P>
</B></FONT>
</FONT><P>Hruška Blahoslav: Pod babylónskou věží, Práce, Praha 1987, 1.vyd., 373 s.</P>
<P>Zbavitel Dušan: Starověká Indie, Panorama, Praha 1985, 1.vyd., 292 s.</P>
</FONT><P>Mýty staré Mezopotámie, Odeon, Proha 1977, 1.vyd., 368s. </P>

</FONT>

<BR>
<BR>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>
