<HTML><HEAD><TITLE> Český surrealismus po 2. sv. válce </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><b>ČESKÝ SURREALISMUS PO 2. SV. VÁLCE</FONT>
<br><FONT COLOR="Red"> &copy; Radek Sárközi </FONT></b>
<FONT COLOR="Black">
<BR><BR>
Zamýšlíme-li se nad českým surrealismem, brzy zjistíme, že se mohl plně rozvinout až po 2. sv. válce. Přičemž slovo “plně” bychom měli dát do velkých uvozovek, protože jak byl počet surrealistů rozsáhlý a jejich tvorba svobodná, kontakt s publikem se až na krátké období konce 60. let rovnal nule. Podívejme se teď trochu zevrubněji na dějiny ortodoxního surrealismu, tedy té činnosti, která je spjata a za kterou ručí Surrealistická skupina v Československu, od r. 1945 do dneška.</P>

</FONT><B><FONT SIZE=3><P ALIGN="CENTER">Rozpad a obnovení Surrealistické skupiny                                                                                                                         </P>
</B><P ALIGN="CENTER"></P>
<P>   Dějiny českého surrealismu začínají roku 1934 vznikem Surrealistické skupiny v Československu, kterou založil V.Nezval a na jejíž činnosti se podíleli K.Teige, K.Biebl, Toyen, B.Brouk, J.Štyrský, V.Makovský, J.Ježek, J.Honzl a další umělci té doby. Už po 4 letech je však pro politické neshody Skupina rozpuštěna, ale fakticky došlo jen k odchodu V.Nezvala z ní, protože ostatní členové ve své činnosti pokračují pod stejným názvem. Rozpad skupiny přichází až s nástupem fašismu, kdy někteří její členové emigrovali a po smrti J.Štyrského r. 1942 zůstávají už jen Teige, Toyen a nový člen J.Heisler. Po válce navíc Toyen (Marie Čermínová) a Heisler odcházejí do Paříže a stávají se členy francouzské skupiny surrealistů vedené A.Bretonem.</P>
<P>   Zdá se, že surrealismu v Čechách bude odzvoněno, ale naštěstí se objevují mladí nadšenci, kteří horují pro podobný styl tvorby, ovšem bez hlubší teoretické průpravy požadované Teigem.</P>
<P>   Už před 2.sv.válkou se formuje kolem V.Zykmunda a B.Laciny a jejich </FONT><B>edice Ra</B> pozdější skupina. R.1937 vychází v této edici první titul: Bretonův Vzduch vody (přel. V.Zykmund a D.Šubert) a o dva roky později další: Kámen Z.Šela.</P>
<P>   Paralelně vydávají další mladí adepti surrealismu (J.Istler, L.Kundera, Z.Lorenc, M.Miškovská a O.Mizera) cyklostylovaný sborník </FONT><B>Roztrhané panenky</B> (1942, antedatovaný rokem 1937). A s nimi naváže kontakt na doporučení K.Teiga další malíř V.Tikal. </P>
<P>Kontakt mezi oběma “uskupeními”, spíše okruhy autorů, a dalšími umělci zprostředkovává opět K.Teige a všichni se velice činí. Ještě za války vydávají ineditní sborníky a knihy a těsně po válce už oficiální tisky a retrospektivní výstavy. Navíc jim L.Kundera poskytuje prostor v čas. BLOK (podzim 1946). </P>
<P>   R.1947 konečně oficiálně vystupuje </FONT><B>Skupina Ra</B> (výstava a její katalog i sborník zároveň), ale její program není příliš přesvědčivý. Snad proto, že se v jejím středu nepohybuje žádný významný teoretik, který by byl schopen vytvořit širší platformu přijatelnou pro všechny členy skupiny. V programové stati tohoto sborníku “Skupina (Ra)” se 2 básníci (L.Kundera a Z.Lorenc) a 6 výtvarníků (J.Istler, M.Koreček, B.Lacina, V.Reichmann, V.Tikal a V.Zykmund) zříká “psychického automatismu”, základu surrealistické tvorby, i když po válce často diskutovaném i ortodoxními surrealisty, kritizují činnost předválečné Skupiny, opět se hlásí k KSČ, chtějí omezit i asociace ve své tvorbě a položit důraz na tvárné úsilí, což je opět pro Teiga nepřijatelné. Tyto výtky vůči surrealismu nejsou ovšem nijak nové a táhnou se celými jeho dějinami. V poválečném období mají však své kladné vyznění v nových uměleckých směrech (informelu, tašismu, lyrické abstrakci a abstraktním expresionismu), k jejichž průkopníkům patří i zmínění výtvarníci. Tito “mladší surrealisté”, jak si také říkali, získávají i kontakt na podobná uskupení v zahraničí a účastní se Mezinárodní konference revolučních surrealistů v Bruselu (říjen 1947). Bohužel je jim po Únoru 1948 další kontakt s mezinárodním hnutím odepřen a i činnost jakékoliv skupiny je shledána nepatřičnou. Skupina Ra se rozpadá a její členové se vydávají vlastními cestami.</P>
<P>   R. 1950 je obnovena činnost Teigovy Skupiny a J.Istler a V.Tikal se mohou podílet na jejích sbornících Znamení zvěrokruhu a Objekty.</P>
<P>   Vraťme se však ještě do okupovaných Čech, kde se vytvářejí další významné okruhy autorů. Jsou to tzv. “<B>spořilovští surrealisté</B>”, jejichž hlavou je básník Z.Havlíček (mimojiné překladatel Nadeauových Dějin surrealismu) a z později proslavených jmenujme alespoň R.Kalivodu, marxistického teoretika.</P>
<P>   Mezi osamělé běžce surrealismu patří ještě např. Marie Pospíšilová, Emila Medková (manželka Mikuláše Medka), Karel Hynek a Vratislav Effenberger, pozdější vůdce Surrealistické skupiny. </P>
<P>   Někteří z nich se seskupují kolem Teiga, který se od konce války marně snažil obnovit aktivitu předválečné skupiny, neúspěšně kontaktoval zatím neustavenou Skupinu Ra, ale nakonec našel oporu právě ve spořilovských surrealistech a několika dalších osobnostech. Bohužel to bylo už na skolnku jeho života a navíc po r. 1948, takže jejich činnost musela probíhat prakticky ilegálně, ale přesto vyšlo do r. 1951 10 čísel pracovního sborníku <B>Znamení zvěrokruhu</B>. Opravdu “pracovního”, protože podobně jako pozdější ilegální tiskoviny této Skupiny vycházel v počtu jednoho výtisku... R.1951 uštvaný a politickou kampaní znechucený Teige umírá a na jeho místo nastupuje V.Effenberger.</P>

</FONT><B><FONT SIZE=3><P ALIGN="CENTER">Surrealismus do r. 1969</P>
</B>
<P>&nbsp;</P>
<P>   Až v tomto období se činnost obnovené Surrealistické skupiny konsoliduje a čím méně šancí je na zveřejnění jejích výsledků, tím více se pracuje. Vycházejí ineditní pracovní sborníky Objekt 1 až 5 (1953-1962) a vznikají mnohé práce, které jsou dodnes prakticky nedostupné. Bylo by zbytečné je tady vyčíslovat, protože jejich názvy by zaplnily několik stránek, spíše se zaměřme na obecnější tendence v poválečném surrealismu.</P>
<P>   Základní myšlenkové směřování tohoto hnutí nadále určuje A.Breton z Paříže, kam se vrací po americkém exilu. Píše další manifest surrealismu </FONT><B>Arkán 17</B>, ve kterém zdůrazňuje esoteričnost surrealismu, a odklání se v její prospěch i od marxismu. Razí také nesnadno dešifrovatelnou a velice nekonkrétní myšlenku <B>Nového Mýtu</B>, který by měl v budoucnu nahradit starý mýtus křesťanské civilizace. Na formulaci a realizaci tohoto Mýtu se má podílet právě surrealismus. </P>
<P>   Od té doby se s tímto pojmenováním často operuje v teoretických textech surrealistů, aniž by nabyl nějakého konkrétnějšího významu, výrazu a už vůbec ne naplnění. A myslím, že se s ním těžko vypořádávají nejen historikové surrealismu, ale i samotní surrealisté.</P>
<P>   Také dvě další základní myšlenky surrealismu “</FONT><B>psychický automatismus</B>” a “</FONT><B>revolučnost</B>” jsou stále diskutovány a posouvány do méně vyhraněných rovin. Politická činnost surrealistů je v komunistických zemích znemožněna a v ostatních je nahrazena velkou uzavřeností a neproniknutelností surrealistických aktivit.</P>
<P>   Surrealismus se tak brání mnohým neortodoxním hnutím, které se na něm inspirují a které jej chtějí změnit ke svému obrazu. Musí se tak neustále očišťovat a revidovat své činnosti a vylučovat nepohodlné členy. Tak tomu ovšem bylo už v jeho samých počátcích. O tom, že přesto není mrtev, jak se znovu a znovu tvrdí svědčí mnohá hodnotná díla, o kterých bude ještě řeč.</P>
<P>   Po r.1956, kdy je odhalen kult osobnosti, uvolňuje se i v Čechách kulturní klima a surrealisté mohou znovu publikovat svá díla. Vycházejí Výtvarné projevy surrealismu, Realita a poesie a Henri Rouseau V.Effenbergera, sborník Surrealistické východisko, texty V.Linhartové, která dočasně se Skupinou spolupracuje, a M.Nápravníka (básnická sbírka Básně, návestí a pohyby a sbírka zajímavých textů Moták, která patří ke skvostům české literatury tohoto období). Začíná vycházet i nový časopis Analogon (první číslo r.1969) a Spisy Karla Teiga (první díl r.1966). To už je ale toto krátké období veřejného surrealismu ukončeno vpádem okupačních vojsk Varšavské smlouvy a normalizací, tj. návratem k předchozímu postavení surrealismu.</P>
<P>   V r.1968 vzniká i text </FONT><B>Pražská platforma</B>, který je pokusem o obnovení mezinárodních kontaktů se surrealisty ve Francii, Belgii, Japonsku atd. Začíná těmito slovy: “Toto prohlášení, které předkládáme k podpisu všem našim přátelům, bylo sestaveno v Praze členy pražské surrealistické skupiny a surrealisty, kteří ve dnech mezi 5. a 18. dubnem 1968 přijeli z Francie, aby se zúčastnili řady akcí uspořádaných u příležitosti výstavy Princip Slasti.” a dále se soustřeďje na “problém řeči”, která ztrácí v kapitalistickém i stalinském světě svůj původní význam, obsah, plnost: “slovo revoluce znamená politický zločin, slovo komunismus byrokratickou kastu monopolisující moc a výsady...” a “rozklad vědomí”, který zde nastal. Dále v něm můžeme číst toto: “Marxismus-leninismus není posvátným dogmatem. Marxismus se může znovu stát působivou zbraní ve službách komunistického ideálu.” a “Považujeme Kubu a Československo dnes za svě místa na světě, kde se slučují podmínky k tomu, aby bylo formováno nové vědomí člověka proti represi zprava i zleva způsobem bezprostředního styku a spojení dělnické třídy s inteligencí, nezprostředkovaného žádným stranickým aparátem, v němž by bylo trvale skryto potenciální nebezpečí nového stalinismu.” Myslím, že to stačí. I surrealismus byl značně ovlivněn “reformním hnutím”, které na počátku r.1968 znamenalo velkou naději nejen pro Československo, ale i pro celý svět (alespoň ten surrealistický, který dosud nevystřízlivěl z meziválečného avantgardního myšlení). Tento dokument nám podává i ucelenější představu o lidech, kteří v té době stáli na platformě surrealismu (v Československu i Francii), ale je asi zbytečné je zde jmenovat, snad stačí, když řekneme, že je zde podepsáno 57 osobností!</P>
<P>   Vystřízlivění přichází o pár měsíců později a referují o něm další manifesty “Aby se nezapomínalo na všechno”, “Možné proti skutečnému” (1969) a Dvacet let od Pražské platformy (1987).</P>

</FONT><B><FONT SIZE=3><P ALIGN="CENTER">Surrealismus po r. 1969</P>
</B>
<P>&nbsp;</P>
<P>   To už se ale ocitáme v další etapě surrealismu, která je ve znamení normalizace, a tedy i zákazu časopisu Analogon, ničení knih připravených k vydání i právě vytištěných (Spisy Karla Teiga II a III) a nová ilegalita.</P>
<P>   Opět bychom zde mohli vyčíslit různé surrealistické aktivity (např. hry: Tichá pošta a Imaginativní portréty, sborníky: Interpretace jako tvůrčí činnost a Surrealistická poesie atd.), ale i ty zatím nejsou dostupné ve své celistvosti.</P>
<P>   Připomeňme alespoň Effenbergerovu práci z r.1977 Republika a varlata (historický esej, který se věnuje také dějinám Československa od jeho vzniku do normalizace a je prokládán imaginativními vstupy) - dílo velmi surrealisticky ideologické a pro historii asi málo přínosné. A další statě, ve kterých je formulována myšlenka “</FONT><B>druhé opozice</B>”, která zahrnuje jak nesouhlas s normalizací, tak jen dočasný souhlas s Chartou 77, kterou surrealisté podepsali ovšem s vědomím, že s pádem komunistického režimu dojde zřejmě k obnově kapitalismu, se kterým surrealisté nebudou také souhlasit, i když jim bude milejší než stav současný. Takový stav nastal po r.1989, ale má daleko k dřívější radikálnosti.</P>
<P>   Surrealisté navazují na svou činnost z konce 60.let. Obnovují časopis Analogon a vydávají další čísla (zatím 2 až 16) a III. svazek spisů Karla Teiga - ovšem s dotacemi ministerstva kultury, což má k nezávislosti na státě velice daleko. V roce 1991 také uspořádali retrospektivní výstavu <B>Třetí archa</B>, která měla zveřejnit surrealistickou činnost po r.1970. Tedy v období, kdy byli jejími čelními osobnostmi V.Effenberger a po jeho smrti r.1986 J.Švankmajer (už ne teoretik, ale spíše filmový režisér a umělec zabývající se hmatovou stránkou skutečnosti).</P>
<P>   Kromě této skupiny vzniká i brněnská surrealistická skupina </FONT><B>A.I.V.</B>, která sdružuje pod praporem “modrého humoru” mladé adepty surrealismu a vydává časopis Intervence (zatím jen 2 čísla). A mnoho jednotlivců ovšem opět s určitými výhradami, které se většinou kryjí s názory členů Skupiny Ra.</P>
<P>   Myslím tedy, že surrealismus v nejbližší době nezanikne a že konečně dostane prostor pro svobodnou činnost, vždyť 5 předválečných svobodných let a 5 let reformního komunismu není zrovna dlouhá doba pro nijak neomezovanou činnost tohoto hnutí u nás. A padesátiletá historie ilegálního surrealismu jen potvrdila jeho životaschopnost a hlavně vysokou mravní hodnotu jednotlivých osobností s tímto hnutím spjatými, protože ani jedna se žádným způsobem nekompromitovala.</P>

<P>&nbsp;</P>
</FONT><B><FONT SIZE=3><P ALIGN="CENTER">Vybraná literatura:</P>
</B>
<P>&nbsp;</P>
<P>Surrealistická skupina: Třetí archa (katalog výstavy) Mánes, 21.11.1991 - 1.1.1992</P>

<P>Analogon (revue) čísla 2 až 10, Vydavatelství a nakladatelství Lidové noviny, Praha 1990 až 1993</P>

<P>Effenberger Vratislav: Realita a poezie, Mladá fronta, Praha 1969, 1.vyd., 396 s.</P>

<P>Šmejkal František: Skupina Ra (katalog výstavy) Dům U kamenného zvonu, 23.6 - 11.9.1988</P>

</FONT>

<BR>
<BR>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>
