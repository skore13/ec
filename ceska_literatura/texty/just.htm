<HTML><HEAD><TITLE> Jiří Just: Žádost o přijetí do KNČJ </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B>JIŘÍ JUST: ŽÁDOST O PŘIJETÍ DO KNČJ</FONT>
<FONT COLOR="Black">
<BR><BR>
Zachytil jsem signál, že se spouští mechanismus založení Kruhu nepřátel českého jazyka (KNČJ). Rád bych na této aktivitě participoval, neboť si myslím, že mám k tomu mandát.
<BR><BR>
Mám-li artikulovat transparentně svůj zájem o toto své joint-venture, pak musím zdůraznit, a to podtrhuji, že jsem vždycky rád (a zcela legitimně) používal nadstandartní řeč. Už v dětství jsem se zcela identifikoval s hlavním hrdinou pohádky Jak se Honza naučil latinsky. Odtud se konsekventně odvíjela i moje filozofie: patřit vždy mezi elitu, bez ohledu na režim. To není elitářství. Už proto ne, že elitářství je o něčem jiném. Není to ani na pořadu dne, a kdo to má ve svém instrumentáři, dosáhne k majoritnímu pohledu jen kontraproduktivního efektu. Přistoupit na to by bylo nešťastné a zavádějící, neboť by to nezohledňovalo všechny aspekty spektra. Nedovedu si prostě představit, jak bychom pak mohli konsensuálně negociovat a dospět k transparentním konsekvencím, které by byly s výše řečeným kompatibilní. To je, myslím, klíčové, a navíc je to pravdou. Myslím, že každý ví, o čem mluvím.
<BR><BR>
Z mého pohledu jsme v Česku v důsledku posledních čtyřiceti let v morálním deficitu (a mohli bychom z něj mít i schodek), pokud nezačneme prioritně navazovat relevantní kontakty se světem. Mám signály o aktivitách Kruhu nepřátel českého jazyka v Německu, USA a Mandžusku. Jedna ilegální buňka je i v Bratislavě.
<BR><BR>
Jiná věc je mít pro KNČJ odpovídající know-how. To je podle mě ještě klíčovější: má být neziskovou organizací, nebo - po restruktualizaci - vládní institucí s meziresortní komisí? Tady bude třeba mediálně lobbovat napříč stranami, vydiskutovat to a navýšit jmění. Pak už bude, podle mého soudu, stačit KNČJ legislativně ošetřit, dohledat, zdokladovat, zafinancovat, vytunelovat a vyfeminizovat, abychom měli s kým provádět platební styk.
<BR><BR>
S pozdravem „Sudkulatý rystupije, tujekára tentoryje!“
<BR><BR>
Jiří Just.

<BR>
<BR><FONT COLOR="Red"> Kabinet smíchu, almanach literárního humoru, usp. J.Just a Z.Blažek, Vera, Praha 1997, str. 114 </FONT>
<BR>
<BR>
</FONT>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>