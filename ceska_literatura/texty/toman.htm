<HTML><HEAD><TITLE> Karel Toman: Měsíce </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B>KAREL TOMAN: MĚSÍCE</FONT> (celá sbírka)
<FONT COLOR="Black">
<BR>
<br>LEDEN
<br>
<br>Po cestách zavátých a po silnicích 
<br>rod opuštěných bloudí. 
<br>Sychravé zimy dlátem bolestí 
<br>monogram bídy ryly v jejich tělo,
<br>a tak jdou světem.
<br>
<br>Vyjde-li hvězda, pro ně nesvítí. 
<br>Betlém jim shořel.
<br>Jen v bludných kruzích šlapou boží zemi 
<br>a jíní stéká jim chladnými krůpějemi
<br>po tvářích dětsky vzpurných.
<br>
<br>Hospodu teplou večer jim dej, Pane, 
<br>a plnou mísu 
<br>a slovo dobrých lidí.
<br><br>
<br>ÚNOR
<br>
<br>Kdo ticho miluješ a samotu 
<br>a v lesích hlubokých a v míru sněžných polí
<br>nasloucháš rytmu života, 
<br>zda někdy neslyšíš
<br>hlas hlubin ?
<br>
<br>Zní z dálky karneval vražd, krve, umírání. 
<br>Mlčení země bolí. 
<br>Však dole 
<br>tep srdce chvěje se a skrytý pramen temnot 
<br>dere se k světlu.
<br>
<br>A píseň mladých vod 
<br>tvé srdce opije a hlavu štěstím zmámí,
<br>že v zoufalství snad, ve víře však nejsme sami.
<br><br>
<br>BŘEZEN
<br>
<br>Na naší studně ráno hvízdal kos. 
<br>Jde jaro, jde jaro.
<br>A když jsem okno na sad otvíral, 
<br>šeptaly pukající pupeny:
<br>Jde jaro, jde jaro.
<br>
<br>Bez chvěje se a hrušně čekají. 
<br>Jde jaro, jde jaro.
<br>Zas novým třpytem rozkvétá ti vlas 
<br>a nových kovů napil se tvůj smích.
<br>Jde jaro, jde jaro.
<br>
<br>Bože můj, 
<br>obnoviteli, obroditeli,
<br>na srdce v sněhu pamatuj.
<br><br>
<br>DUBEN 
<br>
<br>Veselé jarní přeháňky 
<br>a první boží duha nad krajinou! 
<br>Rozsívku složil hospodář 
<br>a důvěřivě
<br>obchází půdu, do níž sil.
<br>
<br>Snad přijdou mrazy. Ale setba svatá 
<br>se neporuší.
<br>Neb zákon jediný jest klíčiti a růst, 
<br>růst za bouří a nepohody
<br>všemu navzdory.
<br>Rozšafní dědové se hřejí u kamen 
<br>a přemílají starou moudrost, staré zvyky 
<br>a staré pranostyky.  
<br><br>
<br>KVĚTEN     			
<br>
<br>Jdem všichni, s ženami a dětmi 
<br>a se snem předků. 
<br>Jdem slunce přivítat, jež vyvolala ze tmy
<br>modlitba věrných pokolení
<br>a práce. 
<br>
<br>V rosnaté trávě tančí naše děti, 
<br>bratrský řetěz rukou spjal je v kruh. 
<br>V té budoucnosti záští není 
<br>a z jejích písní zpívá družný duch
<br>a mluví k otcům.
<br>
<br>Neb nikdy bojovník, 
<br>ať za pluhem jde, nebo buší v kov, 
<br>vítězit chce-li, nesmí zhrdat bratrem.
<br><br>
<br>ČERVEN
<br>Jaromírovi
<br>
<br>Stín stromů zelený tě na svět uvítal, 
<br>zahrada jarní tišila tvůj pláč. 
<br>A s každým červnem vzpomínáme, 
<br>co ti ten první dal,
<br>a s tebou koupáme se v jeho slunci.
<br>
<br>Sen matky tvé a otce se snem lidu kvete, 
<br>i tebe vepjal v řetěz čarovný, 
<br>kde hlad a bída umlká,
<br>kde mizí vše, co bolí člověka 
<br>a hněte.
<br>
<br>Sni, hrej si v červnu svém. Vy všechny děti sněte
<br>domova nejpyšnější sny,
<br>než řekne velký den: Jsem naplnění, procitněte!
<br><br>
<br>ČERVENEC
<br>
<br>Svatý stín strážný bdí nám nad domovem,
<br>hlas jeho slyšet v tichu: Pamatuj! 
<br>A v šumu listí, v chladné písni vod 
<br>hlas jeho slyšíš, slyšíš doprovod:
<br>Pamatuj!
<br>
<br>Ne záře hranice, jen víra, zápal tvůj, 
<br>čin s mužným slovem 
<br>ať provází tě po Čechách. 
<br>Ne bengál vylhaný, jen tichý stálý plamen
<br>ať hoří v duších.
<br>
<br>Svatý stín strážný bdí nám nad Čechami 
<br>a děti v kolébkách
<br>nám posvěcuje vzdušným pocelem.
<br><br>
<br>SRPEN
<br>
<br>V zahradu uzavřenou světu 
<br>šum klasů zavívá a voní živným chlebem. 
<br>Pokojná píseň žní jde po polích 
<br>a pod ohnivým sluncem
<br>blažený pot si stírá člověk.
<br>
<br>Zdaleka slyším vrata dusných stodol, 
<br>jako by skřípal zuby. 
<br>Neviditelná ruka loupežná 
<br>se podepřela o kalenec
<br>a čeká.
<br>
<br>A přece mlčím, nevykřiknu v ticho. 
<br>Nad námi hlavy naklánějí bdíce 
<br>hodiny samot našich, slunečnice.
<br><br>
<br>ZÁŘÍ
<br>
<br>Můj bratr dooral a vypřáh' koně. 
<br>A jak se stmívá,
<br>věrnému druhu hlavu do hřívy 
<br>položil tiše, pohladil mu šíji
<br>a zaposlouchal se, co mluví kraj.
<br>
<br>Zní zvony z dálky tichým svatvečerem;
<br>modlitba vesnic stoupá chladným šerem. 
<br>Duch země zpívá: úzkost, víra, bolest 
<br>v jediný chorál slily se a letí
<br>k věčnému nebi.
<br>
<br>Svatý Václave, 
<br>nedej zahynouti 
<br>nám ni budoucím.
<br><br>
<br>ŘÍJEN
<br>
<br>Ty bože révy, který posíláš 
<br>paprsky slunce na nalité hrozny, 
<br>na zlaté hrozny, hrozny fialové,
<br>buď milostivý.
<br>
<br>Po teplých stráních vzpínají se k tobě 
<br>vášnivé keře roztančeným gestem, 
<br>zpívají, mluví, hovoří a prosí, 
<br>bys dal jim oheň, aby rozdaly jej, 
<br>bys vdech' jim radost, aby vzkvetla v očích
<br>zkalených trudem.
<br>
<br>Neb my jsme lidé mdlí 
<br>a pro tvou slávu milujeme víno 
<br>a s číší jen se naše srdce pomodlí.
<br><br>
<br>LISTOPAD
<br>
<br>Vy štědré stromy zahrad i vy podle cest,
<br>jež vztyčujete ramena 
<br>k obloze šeré, k nebi beze hvězd 
<br>v dnech dušičkových do mlh vždy nových, 
<br>váš smutek žiji.
<br>
<br>Úroda vaše voní pod střechami, 
<br>radostná těšitelka dětí. 
<br>Jste se zemí a s nebem samy 
<br>a jenom zřídka bludné ptáče sletí
<br>v koruny oddané a čekající.
<br>
<br>Zas přijde květ i plod.
<br>Však za vichřic hlas touhy jediné z vás vane:
<br>Vzplát na tvé hranici, ó Pane!
<br><br>
<br>PROSINEC
<br>
<br>Šla do Betléma rovná cesta, 
<br>zářila hvězda, všechno bylo prosté. 
<br>A za nábožných písní 
<br>sny otců našich věčně putovaly
<br>po starém mostě.
<br>
<br>Byl, nebyl Betlém? 
<br>Však na tom mostě rozmarýna roste 
<br>a poutníčkové věrní tiše obrátí se, 
<br>když místo spasitele
<br>čeládku chlévní najdou.
<br>
<br>A vracejí se domů s vírou, 
<br>že za rok hvězda stane jistě nad Betlémem 
<br>a ta již neoklame.
<br>
<BR><FONT COLOR="Red"> Měsíce (1918) </FONT>
<BR>
<BR>
</FONT>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>