<HTML><HEAD><TITLE> František Halas: Mazurské bažiny, Staré ženy </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%" border="0">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B>FRANTIŠEK HALAS: MAZURSKÉ BAŽINY</FONT>
<FONT COLOR="Black">
<BR>
<BR>Lesklé plody šrapnelů s hořkým jádrem smrti
<BR>kdo prosil o tu ocelovou manu
<BR>tvář mrtvých prázdná jak palimpsesty
<BR>spí v bahnu
<BR>
<BR>Zavšivenci po příkladu svých vší
<BR>do kůže země se zahryzli
<BR>nebesa plyny rezaví
<BR>setniny zbloudily
<BR>
<BR>Mazurské bažiny podivných žab
<BR>lstivá melodie smrti
<BR>bahnem se zalykat 
<BR>a zpívat příšerný zpěv lásky
<BR>
<BR>Maminko
<BR>Maminko
<BR>
<BR><FONT COLOR="Red">Sépie (1927)</FONT>
<BR>
<BR>
<A NAME="b">
<BR>
</FONT>

<FONT COLOR="Blue"><B>FRANTIŠEK HALAS: STARÉ ŽENY</FONT>
<FONT COLOR="Black">
<BR>
<br>smutná odpoledne nedělní 
<br>smutná starými paními 
<br>které se belhají k oknům
<br>starou cestou vyšlapanou v koberci 
<br>starou cestou
<br>mezi stolem a lůžkem
<br>mezi zrcadlem a fotografiemi 
<br>mezi židlí a falešnou palmou 
<br>
<br>opřeny potom o rám okenní 
<br>dívají se dolů do ulic
<br>odtud ta bezútěšnost 
<br>odpolední nedělních
<br>
<br>oči starých žen 
<br>vyplakané a plaché 
<br>tesklivé a mírné
<br>vy oči obrácené k zániku
<br>
<br>oříšky bez jádra 
<br>misky bez obětin 
<br>předsíňky mrákot 
<br>úryvky dávné hudby 
<br>studánky zasypané 
<br>oblohy zatažené 
<br>noci bez dnění 
<br>dvířka zapadlá 
<br>křtitelničky vyschlé 
<br>vody bez zrcadlení
<br>
<br>vy oči starých žen 
<br>vám svět nic není 
<br>vám krása nic není 
<br>vám ošklivost nic není 
<br>vy oči starých žen 
<br>hodin nesledující
<br>za míjením dnů se neotáčející 
<br>vy oči starých žen
<br>
<br>staré paní kulhají ke smrti 
<br>a těch několik zastavení 
<br>na známé vyšlapané cestě 
<br>to je jen smítka na výšivce 
<br>to je jen skrčený roh povlaku 
<br>to je jen spadlý drobínek
<br>nic jiného ta zastavení neznamenají
<br>
<br>ruce starých žen 
<br>žlutší jílu pod rakví 
<br>otevřené a prázdné
<br>vy ruce sedřené a spotřebované
<br>
<br>plachetky styxu 
<br>blíženci modlitby 
<br>žezla porouchaná 
<br>hnízda křečí 
<br>třeslice opuštěnosti 
<br>záhonky žil 
<br>orodovnice oněmělé 
<br>praporky splihlé 
<br>pobočníci propuštění 
<br>marnotratnice zchudlé 
<br>těžítka bezesnosti
<br>
<br>vy ruce starých žen 
<br>šustící listy
<br>obracené nedočkavostí svítání 
<br>obracené utrpením
<br>obracené modlitbou 
<br>vy ruce starých žen 
<br>tak zapomínající
<br>na šíje mužů 
<br>na vlasy dětí
<br>vy ruce starých žen 
<br>silné jen tak
<br>aby udržely kapesník k setření slzy 
<br>aby udržely obrázek v rakvi
<br>aby udržely kříž až zatlačeny budou oči 
<br>vy ruce starých žen
<br>
<br>staré paní v koutku svém 
<br>shrbené a světem zapomenuté
<br>staré paní jimž děti odešly a zemřely 
<br>staré paní nečekající na vrznutí dveří 
<br>plačící jen ze slabosti očí
<br>
<br>vlasy starých žen
<br>v copáncích stydlivých 
<br>šedě vonící
<br>vy vlasy starých žen
<br>
<br>dýme řídký hlav dohořívajících 
<br>přílbice proražené
<br>popeli po slavnostech 
<br>třepení korouhví 
<br>stříbro netavitelné 
<br>rubáši přetažený 
<br>věno smrti
<br>smutky hřebenů 
<br>krajkoví zteřelé
<br>bílý stude smrtelnosti
<br>
<br>vy vlasy starých žen 
<br>nepraskající již při pohlazení 
<br>nikdo v nich hlavu neskryje
<br>nikdo v jejich tání nesmočí své rty 
<br>nikomu nejsou rouchem obnaženosti 
<br>nikomu nejsou svodem žádosti
<br>vy vlasy starých žen 
<br>vítr je nezcuchá 
<br>láska je nerozplete
<br>jen hubený smyčec byl by z nich 
<br>pro melodii pohřební
<br>vy vlasy starých žen
<br>
<br>staré paní plné tmy a odcházení
<br>ruce spadlé v klín dvé mrtvých věcí zklížených 
<br>v klíně v paláci života bývalém
<br>ó domove života domove rozpadlý
<br>krov kolen je zřícen jen siroba tam hnízdí 
<br>mé staré ženy klímající pod světem
<br>
<br>klíny starých žen
<br>jímko dětských nářků a slzí 
<br>dusítka mužských vzlyků 
<br>vy klíny starých žen
<br>
<br>kolébky prázdné 
<br>pelíšky vychladlé 
<br>hrobky chvil milostných 
<br>okouzlení odkouzlená 
<br>schrány žalných kostí
<br>skrýšky zapomenutých pohybů 
<br>stany vyvrácené
<br>spáleniště vyvátá 
<br>útulky růžence
<br>opuštěné zálohy budoucích
<br>
<br>vy klíny starých žen 
<br>ničí hlava je nezalehčí
<br>strasti kupmo navršeny tu leží 
<br>slast v nic léty proměněná
<br>jen dlaň zániků sem símě sije 
<br>vy klíny starých žen
<br>Břímě lásky neudržely by již 
<br>umírající by vposled nevydechl tu 
<br>a kojenec by se rozplakal
<br>neb kostlivec tam studí 
<br>vy klíny starých žen
<br>zdvojené štěstí nohou skoro nesvazující 
<br>a slavná líheň života vychladla
<br>vy klíny starých žen
<br>
<br>mrtvá odpoledne nedělní 
<br>smutná tvářemi starých žen 
<br>v nichž nic se již neobráží 
<br>jenom skomírání jenom nemoc 
<br>není vzpomínky není zasnění 
<br>není toužení ani naděje
<br>jenom stáří jenom červ ještě spící
<br>
<br>vy tváře starých žen
<br>clonou minula tak těžce visící 
<br>jen kůži odhrňte a je to smrt 
<br>vy tváře starých žen
<br>
<br>osiky bezlisté
<br>monstrance nepozdvihované 
<br>mosaiky strastí
<br>delty slzí 
<br>masky pošinuté 
<br>pohřebiště úsměvů 
<br>heraldiko bez vysvětlení 
<br>scvrklá jablka poznání 
<br>plástve vybrané
<br>zápisy pomíjejícnosti
<br>
<br>vy tváře starých žen
<br>stín dotyků dávných ztemnil 
<br>je stín polibků ztracených
<br>zvětralá solí slz je končina odevzdání 
<br>vy tváře starých žen
<br>
<br>ty oči starých žen 
<br>ty ruce starých žen 
<br>ty vlasy starých žen 
<br>ty klíny starých žen 
<br>ty tváře starých žen
<br>
<br>ó smutná odpoledne nedělní 
<br>na kříži starých žen
<BR>
<BR><FONT COLOR="Red">Staré ženy (1935)</FONT>
<BR>
<BR>
</FONT>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>