<HTML><HEAD><TITLE> kramářská píseň o povodních </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B>TRUCHLIVÁ PÍSEŇ O VELIKÉ POVODNI V ČECHÁCH POCHÁZEJÍC NEJVÍCE Z HOR KRKONOŠSKÝCH DNE 1., 2. A 3. SRPNA 1858.<BR>
<br>Z libereckého (reichenberského) německého spisu zčeštil a v píseň uvedl Frant. K. Hudský z Lomnice.
Tisk J. Zwikla v Mladé Boleslavi 1859.<br>
<br>
Zpívá se jako: "Přistupte sem ke mně blíže" atd.
aneb: "Pozdvíhneme srdce vzhůru
k Stvořiteli našemu" atd.<br>
</FONT><FONT COLOR="Black">

<br>
1. Bůh jest na nás rozhněvaný, ukazuje znamení, <br>
tu ta strašlivá kometa a ty sloupy ohnivé.<br>
Zmatek v lidu, mnoho ohňů, také bouřky škodlivé, <br>
sucho, mokro, velké mrazy přišly tento rok samy.<br>
<br>
2. Ach, slyšte smutné noviny o velikém zvodnění, <br>
které jest se v Čechách stalo, a to k straně severní. <br>
Roku tisíctým osmistým padesátým osmým, <br>
prvního srpna v neděli, ach, to byl den nešťastný.<br>
<br>
3. Začalo hrozně pršeti a silný vítr váti,<br>
takže v horách Krkonošských najednou všecky řeky <br>
přenáramně se zvodnily, ze svých toků vylily,<br>
že jest není pamětníka, aby tak velké byly.<br>
<br>
4. Labe, Jizera a Oupa, to jsou největší řeky,<br>
jenž v těch horách Krkonošských mají svoje počátky. <br>
Nebyly deštěm zvodněny, ale ze země vyšly,<br>
všude se prameny hnaly, kde ani nikdy nešly.<br>
<br>
5. Řeky k městu Reichenberku, jenž jsou v noci přitekly <br>
v jedenáct a dvanáct hodin, právě v půlnoční doby. <br>
Ponocní hluk vod slyšeli, ti jsou hrozně křičeli, <br>
šturmovali, bubnovali, vstávejte lidé nyní.<br>
<br>
6. Lidé zděšeni vstávali, jak jsou spali v posteli, <br>
voda se oknama hnala, na Kozím place, všudy.<br>
V tom okresu k Reichenberku vody moc škod udělaly, <br>
přes dvěstědevadesátšest domů přišlo k ztopení.<br>
<br>
7. Druhého srpna v pondělí bylo hrozné spatření: <br>
mosty, cesty i příbytky jsou všecky roztřískány. <br>
Lávky, dříví; klády, ploty i nářadí domovní, <br>
dobytek a chalup kusy pryč po vodě plavaly.<br>
<br>
8. Hrozná věc jest k podivení, most v Rechlici kamenný <br>
měl dva průchody pro vodu, byl celý rozsypaný. <br>
Jen vprostřed pilíř stát zůstal, na něm kaplička stála, <br>
jenž nám obraz Krista Pána v žaláři představila.<br>
<br>
9. Všecka voda ke Kracavi po vsích se kvaltem hnala, <br>
lidi, stavení, stodoly, pole i luka brala,<br>
takže v Kracavském okresu sedmdesátšest domů <br>
jsou docela rozbořeny a lidi utopeni.<br>
<br>
10. Jedna matka dítě nesla, mnoho zboží též k tomu, <br>
i děvče dvanáctileté chce utéct tomu proudu.<br>
Ty byly z města Kracavy, všecky se utopily, <br>
lidé je plavat viděli, pomocti jim nemohli.<br>
<br>
11. Od Weisbachu přes Hejnice k Raspenavi a Fridlandu <br>
voda šestnáct domů vzala, mlýn, mosty a fabriku.<br>
Sto centů kameny těžké byly jsou z místa hnuty, <br>
též stotřicet sáhů dříví byly pryč odnešeny.<br>
<br>
12. V městě Fridlandu těch domů jest pět, co shořely; <br>
voda jích sedm pryč vzala, a ty byly kamenný.<br>
Ani tu nestojej grunty, i ty jsou vyplavený; <br>
ach, ti lidé naříkají, jsou žebráci hotoví.<br>
<br>
13. Řeka hrozná a ukrutná přitekla do Tanvaldu, <br>
tam fabriku roztřískala a jednu kůlnu k tomu. <br>
V ní byly vozy, kočáry i také stříkačky,<br>
s bavlnou velké balíky a tisíc centů uhlí.<br>
<br>
14. To vzala v půlčtvrthodině, též mnoho dříví také, <br>
i děvče dvanáctileté nyní utopilo se.<br>
Tak i fabrika svárouská byla jest potrhaná, <br>
prkna, přes sto kop šindelů, zničila tak zásobu.<br>
<br>
15. Všecko to ploulo v prudkosti až do Hamer v Jeseni, <br>
tam byl splav důkladné stavby, ten byl pryč odnešený. <br>
Ten koštoval třicet tisíc, a to mince konvenční,<br>
ten byl k Železnému Brodu odnešen v tuto chvíli.<br>
<br>
16. Řeka Jizera v Pasekách v okresu roketnickém <br>
most vzala, nový dvě léta, i sochu svatým Janem.<br>
Pryč odnesla k Jablonečku, tam ho v stromích nechala, <br>
všecko všude potrhala, k Semilům sebou brala.<br>
<br>
17. Jeden mužský z Sytového chtěl přes lávku přejíti, <br>
nemoh' skrze hloubku vody, musel na lavičce státi. <br>
On se držel silně olše až do druhého rána,<br>
lávka byla potopená, ve vodě měl půl těla.<br>
<br>
18. U Semil mnoho nářadí i dobytka leželo<br>
i stromy na kolik sáhů s kořeny ve vodě ploulo. <br>
Jeden chlapec dříví chytal, by1 do vody stržený, <br>
utopil se a víc nebyl ani k spatření.<br>
<br>
19. Do Brodu ještě dvě řeky k Jizeře se srazily, <br>
všecko s sebou braly, zároveň mostem tekly. <br>
Malá strana ve vodě stála, voda oknama tekla, <br>
tu ti lidé naříkali, neb se pořád výšila.<br>
<br>
20. Čtyry lidi blíže Louček do vody jsou upadli, <br>
ono jích tam více bylo, kteří švele chytali. <br>
Ostatní pryč utíkali z nebezpečenství toho<br>
a přes třicet tisíc švelů ze dráhy pryč uploulo.<br>
<br>
21. U Turnova byla voda přenáramně vysoká, <br>
sedm loket výši stála než obyčejně bývá. <br>
Tekla přes most i ulicí hlubokou loket výšky, <br>
kolébka s malým dítětem i postele s nábytkem.<br>
<br>
22. Z Dolánek sedláka dcera, bylo dítě jediné,<br>
šla se s děvečkou podívat na to zvodnění velké. <br>
Ony byly utopeny, nalezeny na poli,<br>
ty měly truchlivý pohřeb, lidé pro ně želeli.<br>
<br>
23. Ty vesnice v tom oudolí všecky stály ve vodě: <br>
Modřic, Mokřín, Ploukonice. Jejich obyvatelé <br>
byli strachem naplněni, to bylo noční doby;<br>
 mnozí utíkaj' na půdy, by se neutopili.<br>
<br>
24. Jeden vozka od Bakova jel sudami prázdnými, <br>
Jizera jest rozvodněná i cesty zaplavila.<br>
Lidé, jenž tu cestovali, pro vodu lít nemohli, <br>
toho formana prosili, aby se svézti mohli.<br>
<br>
25. Ale jak na vůz vylezli, voda zas větší byla, <br>
vůz se počal potápěti, lidé lomí rukama.<br>
A tu chasa mlynářská, to z nejbližšího mlýna, <br>
vyjela s malou lodičkou a ten vůz uvázala.<br>
<br>
26. K topolům tu vedle cesty, by nebyl převrácený, <br>
lidé o pomoc prosili, by byli převeženi.<br>
Ta lod'ka byla maličká, museli sami plouti <br>
a ty nešťastníky tady museli opustiti.<br>
<br>
27. Od půl desáté hodiny až s poledne ve čtyry <br>
těch osmadvacet osob bylo ve vodě pod pásy;<br>
A z Podhory Josef Honců, to se svým bratrem Janem <br>
sedli na svou loďku větší, jeli nešťastným proti.<br>
<br>
28. Šťastně pět k břehu převezli, zase po druhé jeli,<br>
teď jich do loďky moc vstoupilo, všecky se převrátili. <br>
Tu se museli chytati ke křoví a k stromům,<br>
loďka převrácená ploula k Josefsthalu v tu dobu.<br>
<br>
29. A tu dcera Kateřina vidí loďku samu plout, <br>
volá na strýce Johana, aby jí šel hned pomoct, <br>
otec že visí na stromě a jiní lidé taky.<br>
Hned na jinou loďku vstoupili, těm nešťastným pomohli.<br>
<br>
30. Do osmi hodin na večer všecky převezli<br>
a za tento hrdinský čin ti tři k odměně přišli. <br>
U slavného císařského hradišťského ouřadu,<br>
též i Milost Zeměpánu šly hned zprávy v tu dobu.<br>
<br>
31. V Mladé Boleslavi taky, a to druhého srpna, <br>
Jizera půl druhého lokte přes most tak vysoko šla. <br>
Okolní domy, zahrady, luka pod vodou stály, <br>
vojenská plavací škola, ta přišla k roztřískání.<br>
<br>
32. Právě v poledne z fabriky - a to jedenáct chlapců - <br>
chtěli přes most přeraziti, nebo byl čas k obědu.<br>
Ale voda čím dál větší okolo mostu byla, <br>
takže těm ubozím dětem domů jit zabránila.<br>
<br>
33. Museli tu odpoledne přes celou noc státi<br>
a v strachu očekávali své poslední hodinky. <br>
Rodiče, ti naříkali, Boha za ně prosili,<br>
by nepřišli k utopení a šťastně je dostali.<br>
<br>
34. Až druhý den při svítání, když vody jsou upadly, <br>
s loďkou dva četníci plouli a šťastně je dostali. <br>
Sedlák koňma u Benátek byl na poli v tu dobu,<br>
byl utopen, pryč odnešen, když chtěl přeplout tu vodu.<br>
<br>
35. Ach, co ještě nešťastníků a škod jest naděláno, <br>
než Jizera v Labe vteče, není možné k sečtení. <br>
I Labe bylo zvodněné a škod moc natropilo, <br>
ve Vrchlabí čtyry fabriky, moc domů zbořeno.<br>
<br>
36. V Hostinným devětset sáhů dříví Labe pobralo, <br>
odtud ploulo k Novým Zámkům a tady jest chytáno. <br>
Jeden člověk skrz to dříví do vody jest stržený,<br>
ten se octnul v Josefově a tam byl nalezený.<br>
<br>
37. Oupa teče k Mašendorfu, tam všecko zaplavila <br>
taky hodinu desátou, a to druhého srpna. <br>
Mosty, lávky, všecky brala i kameny valila<br>
a když k Trutnovu přitekla, fabriku zaplavila.<br>
<br>
38. Též i domácí nářadí po vodě jest plynulo, <br>
stěny, střechy i dobytek, drůbeže se stopilo.<br>
Se psem bouda, on bezhlavý, hlava v řetěze byla, <br>
řetěz zůstal ve zdi viset a hlava se utrhla.<br>
<br>
39. Orlice byla zvodněna, všeliké zboží nesla, <br>
pole, luka roztrhala, stromy s kořeny brala.<br>
Z Týniště tři chlapci tady jednu truhlu chytali, <br>
ti se všecky utopili, než se smrti nadáli.<br>
<br>
40. Labe, Oupa a Orlice, všecky se k Hradci stekly, <br>
tam všecky jedno jezero okolo jsou roztekly.<br>
A tak všecky v jednu řeku k Litoměřicům hnaly, <br>
tam nad obyčejnou vejšku tři lokte se vzedmuly.<br>
<br>
41. Též řeka za Karlsbadem náramně se zvodnila, <br>
města Kraslic, Falkenau i Neidek zaplavila. <br>
Jedenadvacet familií, ach, ti lidé ubozí,<br>
voda jim příbytky vzala, oni sotva vyběhli.<br>
<br>
42. Též formana s párem koňmi, chtěl přes most přeraziti, <br>
voda most i jeho vzala, on byl v proudu tu chvíli.<br>
V Sasích Glouchou sedm domů, ty přišly k rozboření, <br>
čtyrycetsedm jich vzala, to byl nářek od lidí.<br>
<br>
43. V Budějovicích ta řeka náramně se zvodnila, <br>
po předměstí se rozlila, ze svých toků vylila. <br>
Berounka, Sázava také hrubě se zvodnily,<br>
ale že, buď Bohu chvála, tak škod nenadělaly.<br>
<br>
44. A když se ty všecky řeky z Čech do Sas vyřítily, <br>
tam nadělaly škody, jak udávají noviny.<br>
Též taky moc slezské, pruské krajiny jsou zkusily, <br>
co se lidí utopilo, ani není k sečtení.<br>
<br>
PŘÍDAVEK.<br>
<br>
45. Oheň v slavném městě v Praze v mlýnech milion škody, <br>
v Kometavi, Běly, v Železném Brodě,<br>
Bydžově, Pakách, Lomici a jiných městech více, <br>
taky mnoho z těch vesnic v té naší zemi české.<br>
<br>
46. Ach, Čechové, prosme Boha, by ráčil odvrátiti <br>
všecky metly hněvu svého a dal nám požehnání, <br>
bysme všecky na tom světě v lásce, svornosti žili <br>
a po skončení života na tvář Boží patřili.<br>
<br>
Amen.<br>
<BR>
<BR>
</FONT>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>