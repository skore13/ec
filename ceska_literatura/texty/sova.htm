<HTML><HEAD><TITLE> Antonín Sova: Olše </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" bgcolor="white">
<CENTER>

<TABLE COLS=3 WIDTH="100%">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B>ANTONÍN SOVA: OLŠE</FONT>
<FONT COLOR="Black"><br>
<BR>Jak jsem, olše, měl vás rád, <br>
v podvečerní, vonný chlad, <br>
nad vodou když schýlen sám <br>
stín váš chvěl se sem a tam. <br>
<br>
Rybářův dnes táhlý hlas <br>
nocí hlubokou se třás, <br>
šumot mlýnských vážných kol <br>
ve mně vzbouzel starý bol. <br>
<br>
V třtinách sluka, černý bod, <br>
čeřila jen vlny vod, <br>
a v mé duši také tak <br>
bloudil zlatých snění pták.
<BR>
<BR><FONT COLOR="Red"> Květy intimních nálad (1891) </FONT>
<BR>
<BR>
<a name="b"></a>
<FONT COLOR="Blue"><B>ANTONÍN SOVA: RYBNÍKY</FONT>
<FONT COLOR="Black"><br>
<br>
Ty české rybníky jsou stříbro slité,<br>
žíhané temnem stínů pod oblaky,<br>
vloženy v luhy do zeleně syté <br>
jsou jako krajů mírné, tiché zraky. <br>
Tu sluka steskne v rákosí blíž kraje<br>
a kachny vodní s peřím zelenavým,<br>
jak duhovými barvami když hraje,<br>
se nese v dálce prachem slunce žhavým;<br>
chlad s dechem puškvorců lukami stoupá,<br>
a s vůní otavy po kraji dýchá,<br>
vzduch mírně chlazen vlnami se houpá,<br>
a něco jako věčný stesk v tom vzdychá.<BR>
<BR>
<FONT COLOR="Red"> Z mého kraje (1893) </FONT>
<BR>
<BR>






</FONT>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>