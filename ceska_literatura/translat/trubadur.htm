<HTML><HEAD><TITLE> Raoul Hausmann: Poselství</TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" bgcolor="white">
<CENTER>

<TABLE COLS=3 WIDTH="100%" border="0">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B>TRUBADÚRSKÁ POEZIE</b></FONT>
<FONT COLOR="Black">
<BR><BR>
<b>GUILHEM DE  PEITIEU (1071-1126)</b><br>
<br>
<i>Hrabě z Peitieus byl jeden z nejurozenějších mužů na světě a z největších svůdců žen; byl dobrý rytíř ve zbrani i štědrý v dvornosti a uměl dobře skládat písně a zpívat. Dlouhý čas<br>
chodil po tomto světě, aby šálil ženy. Měl syna, který měl za ženu vévodkyni z Normandie, s níž měl dceru, jež byla ženou Jindřicha, krále anglického, a matkou Mladého krále a pana Richarda a hraběte Jaufrého z Bretaně.<br>
<br>
Komentář:<br>
Vnučka Guilhema de Peitieu Aliénor byla nejprve provdána<br>
za francouzského krále Ludvíka VII. a po rozluce s ním se stala anglickou královnou po boku Jindřicha II. Plantageneta. Biografie vyjmenovává jejich syny Mladého krále, Richarda Lví Srdce a Jaufrého z Bretaně. (Riquer l975:112.)<br></i>
<br>
<b>VERS SLOŽÍM ZHOLA O NIČEM</b><br>
(FARAI UN VERS DE DREIT NIEN)<br>
<br>
I.<br>
Verš složím zhola o ničem:<br>
nebude o mně, o jiném,<br>
nebude láska, mladost v něm,<br>
ani to ostatní;<br>
vždyť ve spánku ho složil jsem<br>
za jízdy na koni.<br>
<br>
II.<br>
Den neznám, kdy jsem narozen,<br>
radosti, smutku vzdálen jsem,<br>
mrzoutství dalek, družnostem,<br>
a jinak nelze mi;<br>
vždyť tak na kopci vysokém<br>
mě v noci zakleli.<br>
III.<br>
<br>
Nepoznám, kdy spím a kdy bdím,<br>
a vím to jen dík ostatním;<br>
pro nic si srdce poraním<br>
zlou, vážnou bolestí;<br>
a vůbec se tím netrápím,<br>
při našem světcovi.<br>
<br>
IV.<br>
Nemocný jsem, snad smrtelně,<br>
a vím jen to, co řeknou mně.<br>
Snad najdu na to lékaře,<br>
je-li však takový.<br>
Zdraví-li dá, pak dobrý je,<br>
špatný, když přitíží.<br>
<br>
V.<br>
Mám milou, nevím, kdo to jest:<br>
ji nespatřil jsem, na mou čest,<br>
ni vlídnost od ní znám, ni lest,<br>
co na tom záleží:<br>
vždyť Francouz, Norman ke mně z cest<br>
nebyli pozváni.<br>
<br>
VI.<br>
Ji neznám a moc rád ji mám,<br>
necelím přízni, urážkám;<br>
když je pryč, pak se usmívám,<br>
zbla na tom záleží:<br>
jemnější, hezčí totiž znám<br>
a úcty hodnější.<br>
<br>
VII.<br>
Kde žije, je mi neznámé,<br>
zda na kopci či v nížině;<br>
nehodlám říct, jak trápí mě,<br>
to volím mlčení;<br>
a strach mám, že snad zůstane,<br>
že pryč jdu raději.<br>
<br>
VIII.<br>
Tu je vers, o kom nevím sám,<br>
a pošlu ho a tomu dám,<br>
kdo po jiném ho pošle tam,<br>
kde Peitau má své zdi;<br>
od svojí schránky aby k nám<br>
protiklíč poslal mi.<br>
<br><br>
<b>JAUFRÉ RUDEL (1125-1148)</b><br>
<br>
<i>Jaufres Rudels de Blaia byl velmi ušlechtilý muž, princ z Blaia. Zamiloval se do hraběnky z Tripolisu, aniž ji kdy viděl, jen pro to, jak dobře o ní mluvili poutníci vracející se z Antiochie. Složil o ní mnoho písní s dobrými melodiemi a se špatnými slovy. A jelikož ji chtěl vidět, přijal kříž a vyplul na moře. Na lodi však onemocněl a byl odvezen do Tripolisu, pokládán za mrtvého. Oznámili to hraběnce, ona přišla k jeho lůžku a objala ho. Pochopil, že je to ona. Ihned se mu vrátil sluch a dech a začal chválit Boha za to, že ho zachoval při životě až do chvíle, kdy ji mohl spatřit. A tak zemřel v jejím náručí. Ona jej dala pochovat s velkou slávou v domě Templu a potom, téhož dne, vstoupila do kláštera z bolesti, již cítila nad jeho smrtí.<br>
<br>
Komentář:<br>
Slovní spojení "přijal kříž" znamená, že se vydal na křížovou výpravu, a odkazuje ke zvyku označit svůj šat křížem při této příležitosti. Na této vidě a dále na Rudelových písních se vytvořila legenda o "lásce z daleké země", jež byla několikrát zpracována i literárně, např. Edmondem Rostandem ve hře Princezna z dáli (La Princesse lointaine, 1895).<br></i>
<br><br>
<b>COMTESSA DE DIA (12./13. STOLETÍ)</b><br>
<br>
<i>Byla ženou Guillema de Peitieus, ale své písně věnovala Rambautovi d´Auregna. </i><br>
<br>
<b>PŘEMNOHO  JSEM   SE   SOUŽILA</b><br>
(ESTAT  AI   EN   GREU   COSSIRIER)<br>
<br>
I.<br>
Přemnoho jsem se soužila<br>
rytířem jedním, jenž mým byl,<br>
a chci, by navždy pochopil,<br>
co lásky jsem mu svěřila;<br>
teď vidím však, jsem zrazena,<br>
neb nedostal mé lásky dost,<br>
jen cítím touhu, marnou zlost,<br>
ať v šatech jsem či svlečená.<br>
<br>
II.<br>
Jej sevřít bych tak toužila<br>
nahého v pažích ze všech sil,<br>
a jenom aby šťastný byl,<br>
za polštář bych mu sloužila.<br>
Neb víc jsem pro něj ztracena<br>
než Blanchaflory milý host,<br>
tak ať mou lásku pro radost,<br>
mé oči, rozum, srdce má.<br>
<br>
III.<br>
Krásný a dobrý příteli,<br>
kdy vás v své moci budu mít?<br>
Kéž mohla bych vás políbit,<br>
kéž bychom spolu leželi!<br>
Vězte, že touhu nosívám<br>
za svého manžela vás mít,<br>
jen musel byste přislíbit,<br>
učinit vše, co řeknu vám.<br>
<br>
<BR></FONT>
<i>převzato z knihy:</i><br>
<FONT COLOR="Red"><b>Přátelé, přiléhavý složím vers, Písně okcitánských trubadúrů, Josef Prokop a Juraj Horváth, Argo, Praha 2001</b></FONT>
<BR><BR>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>