<HTML><HEAD><TITLE> Atrachasís</TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" bgcolor="white">
<CENTER>

<TABLE COLS=3 WIDTH="100%" border="0">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B>ATRACHASÍS </FONT>
<FONT COLOR="Black">
<BR><BR>O STVOŘENÍ ČLOVĚKA A POTOPĚ SVĚTA
<br><br>
STAROBABYLÓNSKÁ VERZE<br>
<br>
Když bohové ještě byli lidmi, <br>
pracovali a lopotili se, <br>
velká to byla námaha, <br>
těžká práce a mnohá nesnáz. <br>
Velcí Anunnakové jen sedmi <br>
Igigům uložili všechnu robotu. <br>
Anu, otec jejich, byl králem, <br>
rádcem jejich Enlil válečník. <br>
Ninurta byl jejich komořím    <br>
a Ennugi jejich strážcem.<br>
<br>
Pohárků se chopili, <br>
metali los a dělili se bohové. <br>
Anu na nebesa vystoupil, <br>
Enlil dostal zemi pro poddané své.<br>    
Závoru, onu jámu mořskou, <br>
odevzdali vládci Enkimu. <br>
Když Anu na nebesa vystoupil <br>
a Enki se v Apsú pohroužil... <br>
<i>(17 řádků zničeno)<br><br>
Bohové Igigové, kteří byli vyčerpáni každodenní robotou na stavbě zavlažovacích a odvodňovacích kanálů, se nakonec vzbouřili, a rozhně-váni, povzbuzováni svými vůdci, vydali se na pochod k sídlu boha země Enlila.<br>
Počítali léta námahy. </i><br><br>
Dva tisíce a pět set let <br>
nesmírně těžce robotovali ve dne i v noci.<br>
Naříkali a pomlouvali,<br>
žalovali na práci kopáčů.<br>
"Pánu našemu, komořímu, vzdorujme!<br>
Ať nás zbaví této těžké práce!..."<br>
(14 řádků poškozeno)<br>
"Nuže, rádce bohů, hrdinu,<br>
v jeho sídle vyrušme!<br>
Nuže, Enlila, rádce bohů, hrdinu,<br>
v jeho sídle vyrušme!<br>
Nyní válku vyhlaste!<br>
V zápas a boj se dejme!"<br>
Vyslechli bohové slova jeho,<br>
náčiní své podpálili,<br>
i rýče své podpálili,<br>
koše své<br>
zažehli.<br>
Pak vydali se na pochod<br>
k bráně svatyně hrdiny Enlila.<br>
Je půlnoc.<br>
Chrám je obklíčen, leč bůh nic neví.<br>
Je půlnoc.<br>
Ekur je obklíčen, však Enlil nic neví.<br>
Bděl jenom Kalkal a zneklidněn byl.<br>
Zastrčil závoru a díval se ven.<br>
Pak probudit šel Nuskua.<br>
Zvenčí k nim doléhal křik.<br>
Nůsku probudil pána svého,<br>
z lože ho přinutil vstát.<br>
"Pane můj, obklíčen je tvůj chrám,<br>
bitva až k bráně se přihnala!<br>
Enlile, obklíčen je tvůj "chrám,<br>
bitva až k bráně se přihnala!"<br>
(i řádek poškozen)<br>
Enlil otevřel ústa svá<br>
a pravil Nuskuovi rádci:<br>
"Nůsku, zataras bránu,<br>
zbraní se chop, postav se přede mne!"<br>
Nůsku zatarasil bránu,<br>
zbraní se chopil, postavil se před Enlila.<br>
Nůsku otevřel ústa svá<br>
a pravil Enlilovi válečníku:<br>
"Pane můj, vždyť jsou to tví potomci!<br>
Proč bojíš se vlastních synů?<br>
Enlile, vždyť jsou to tví potomci!<br>
Proč bojíš se vlastních synů?<br>
Vzkaz, nechť sem Anu sestoupí,<br>
nechť k tobě Enki přispěchá!"<br>
I vzkázal, a dolů Anu sestoupil, <br>
 též Enki přispěchal k němu.<br>
Usedl Anu, nebes král,<br>
vládce Apsú, Enki, bdělý byl.<br>
Když se usadili velcí Anunnakové,<br>
Enlil povstal i zahájil soud. <br>
Enlil otevřel ústa svá<br>
a pravil velkým bohům:<br>
"To proti mně se bouří?<br>
Což mám se dát do boje... ?<br>
Bohové! Co jsem to spatřil! <br>
Bitva až k bráně se přihnala!"<br>
Anu otevřel ústa svá<br>
a pravil Enlilovi válečníku:<br>
"Příčinu, proč Igigové<br>
obklíčili bránu, <br>
nechť pílí zjistit Nusku!..."<br>
(2 řádky zničeny) <br>
Enlil otevřel ústa svá<br>
a pravil Nuskuovi rádci: <br>
"Nůsku, otevři bránu,<br>
zbraní se chop...!<br>
Před shromážděním bohů všech<br>
poklekni, povstaň a tato slova jim opakuj!<br>
»Mne poslal sem Anu, otec váš, <br>
rádce váš Enlil válečník,<br>
komoří váš Ninurta<br>
a váš strážce Ennugi.<br>
I takto se táží: Kdo popud k boji dal?<br>
Kdo podněcovatelem je srážky ? <br>
Kdo válku vyhlásil?...«"<br>
(3 řádky zničeny)<br>
Kráčel Nůsku k shromáždění bohů všech, <br>
poklekl, povstal i vyjevil jim Enlilova slova.<br>
"Mne poslal sem Anu, otec váš,<br>
rádce váš Enlil válečník,<br>
komoří váš Ninurta<br>
a váš strážce Ennugi.    <br>
I takto se táží: Kdo popud k boji dal?<br>
Kdo podněcovatelem je srážky?<br>
Kdo válku vyhlásil?..."<br>
(3 řádky zničeny) <br>
"Každý z bohů válku vyhlásil!<br>
(2 řádky zničeny)<br>
Úmorná námaha hubí všechny. <br>
Těžká je naše práce a mnohá nesnáz.<br>
Vskutku, každý z bohů<br>
takto by s Enlilem promluvil!"<br>
<i>(6 řádků zničeno)<br>
<br>
Nusku se vrátil k svému pánovi a opakoval mu slova vzbouřenců.</i><br>
<br>
"Každý z bohů <br>
válku vyhlásil!<br>
(1 řádek zničen)<br>
Úmorná námaha hubí všechny.<br>
Těžkaje naše práce a mnohá nesnáz.<br>
Vskutku, každý z bohů <br>
takto by s Enlilem promluvil!"<br>
Když Enlil uslyšel tato slova,<br>
zaplakal.<br>
Uchoval šije dobře v paměti<br>
a pravil Anovi válečníku: <br>
"Vystoupím s tebou k nebesům...<br>
<br>
ASYRSKÁ VERZE (Z KNIHOVNY AŠŠURBANIPALOVY)<br>
<br>
... vezmi odznak moci, užij síly své!<br>
Když Anunnakové tu sedí před tebou,<br>
povolej jednoho boha, nechť na smrt ho vydají!"<br>
Anu otevřel ústa svá <br>
a pravil bohům, bratřím svým:<br>
"Z čeho je viníme?<br>
Těžká je jejich práce a mnohá nesnáz.<br>
Den co den do země buší.<br>
Hlasité je bědování, vždyť slyšíme křik. <br>
Snad je možné něco učinit..."<br>
(8 řádků zničeno)<br>
<br>
STAROBABYLÓNSKÁ VERZE<br>
<br>
Ea otevřel ústa svá <br>
a pravil bohům, bratřím svým: <br>
"Z čeho je viníme?<br>
Těžká je jejich práce a mnohá nesnáz. <br>
Den co den do země buší.<br>
Hlasité je bědování, vždyť slyšíme křik. <br>
Snad je možné něco učinit. <br>
Zde Bélet-ilí, rodička, <br>
nechť stvoří člověka, lidskou bytost! <br>
On ponese jařmo... <br>
On ponese jařmo... <br>
Robotu bohů člověk na bedra svá vezme!..."<br>
<br>
STAROBABYLÓNSKÁ VERZE<br>
<br>
"Zde Bélet-ilí, rodička,<br>
potomka nechť rodička stvoří!<br>
Robotu bohů člověk na bedra svá vezme!"<br>
Bohyni povolali i tázali se<br>
bohů porodní báby, moudré Mami:<br>
"Tys rodička, stvořitelka lidského pokolení.<br>
Ty stvoříš lidskou bytost a ona ponese jařmo! <br>
Ponese jařmo Enlilem seslané.<br>
Robotu bohů člověk na bedra svá vezme!"<br>
Nintu otevřela ústa svá<br>
a pravila velkým bohům:<br>
"Mně nenáleží toto dílo,<br>
to Enkiho je úkol.<br>
On vše očišťuje.<br>
Nechť hlínu mi dá a já se pustím do díla!"<br>
Enki otevřel ústa svá<br>
a pravil velkým bohům:<br>
"Prvního, sedmého a patnáctého dne v měsíci<br>
očistnou připravím lázeň.<br>
Nechť je zabit jeden bůh,<br>
ostatní pak budou očištěni, když se v ni pohrouží!<br>
S masem a krví onoho boha<br>
Nintu nechť promísí hlínu!<br>
Ať člověk i bůh<br>
spolu se v hlíně smísí!<br>
Abychom v příštích časech bubnu naslouchali!<br>
Nechť z božského těla vzejde duch,<br>
nechť člověku živému své znamení vtiskne<br>
a bude tu na věčnou jeho paměť!"<br>
"Budiž," odvětili sborem<br>
velcí Anunnakové,<br>
správcové osudů.<br>
<br>
Prvního, sedmého a patnáctého dne v měsíci<br>
Ea připravil očistnou lázeň.<br>
Boha Geštuge, jenž rozumem byl obdařen,<br>
bohové společně zabili.<br>
S jeho masem a krví<br>
Nintu smísila hlínu.<br>
V příštích časech bubnu naslouchali.<br>
Z božského těla vzešel duch,<br>
člověku živému své znamení vtiskl<br>
a byl tu na věčnou jeho paměť.<br>
<br>
Když Nintu prohnětla hlínu, <br>
svolala Anunnaky, velké bohy.<br>
Igigové, bohové velcí,<br>
hlínu poplivali.<br>
Mami otevřela ústa svá<br>
a pravila jim:<br>
"Úkolem jste mne pověřili,<br>
já ho splnila.<br>
Zabili jste boha i s jeho rozumem.<br>
Těžké práce jsem vás zbavila<br>
a člověka obtížila vaší robotou.<br>
Nářek jste lidstvu udělili.<br>
Jařma jsem vás zprostila a dala vám svobodu."<br>
Když bohové vyslechli tuto její řeč,<br>
volně si poskočili a líbali jí nohy.<br>
"Dříve jsme tě zvali Mami,<br>
nyní však tvé jméno budiž<br>
Paní bohů všech!"<br>
<br>
Do svatyně osudu vešel posléz <br>
vladař Ea a s ním moudrá Mami. <br>
Když shromážděny byly rodičky...<br>
<br>
ASYRSKÁ VERZE (Z KNIHOVNY AŠŠURBANIPALOVY)<br>
<br>
...do hlíny šlapaly a pracovaly k porodu.<br>
A Mami zaříkala,<br>
jak pobízel ji Ea, jenž se před ni posadil.<br>
Když skončila zaříkání,<br>
čtrnáct kusů hlíny odrýpla.<br>
Sedm kusů dala vpravo<br>
a sedm kusů dala vlevo.<br>
Mezi ně pak položila cihlu.<br>
(17 řádků zničeno)<br>
...Ea pravil. <br>
...pobízel ji. <br>
Bélet-ilí zaříkala.<br>
Když skončila zaříkání, <br>
hlínu poplivala<br>
a odrýpla čtrnáct kusů.<br>
Sedm kusů dala vpravo, <br>
sedm kusů dala vlevo.<br>
Mezi ně pak položila cihlu. <br>
(1 řádek nesrozumitelný) <br>
I svolala sedm a sedm <br>
moudrých a učených rodiček.<br>
<br>
Sedm přivedlo na svět muže, <br>
sedm přivedlo na svět ženy. <br>
Když do párů je spojily, <br>
když do párů je spojily <br>
před rodičkou, stvořitelkou osudu, <br>
řád lidského pokolení stanovila Mami.<br><br>
<i>Každým zrozením člověka se opakuje událost prvotního stvoření, proto Mami neopomenula vyložit některé zásady prastarého porodnictví a stanovila též pravidla, kterými se mají řídit svatební obřady.<br></i><br>
 "V domě ženy těhotné, jež k porodu pracuje,<br>
ať sedm dní je položena cihla!<br>
Ať Bélet-ilí, moudré Mami, všechna čest je prokázána !<br>
Nechť se bába zaraduje v domě ženy rodící! <br>
Když porodí žena těhotná, <br>
ať se matka od dítěte sama oddělí!..."<br><br>
STAROBABYLÓNSKÁ VERZE<br><br>
Když shromážděny byly rodičky,<br>
usedla Nintu<br>
a počítala měsíce.<br>
Do svatyně osudů Desátý měsíc byl povolán.<br>
A Desátý měsíc přišel.<br>
Oloupal hole, otevřel lůno.<br>
S radostnou zářící tváří<br>
Nintu si hlavu zahalila<br>
a pomáhala při porodu.<br>
Opásala bedra svá<br>
a jala se žehnat.<br>
Moukou nakreslila kruh a položila cihlu.<br>
"Já to stvořila, to mé ruce učinily. <br>
Nechť se bába zaraduje v domě ženy rodící!<br>
Kde porodí žena těhotná<br>
a matka se od dítěte<br>
sama oddělí,<br>
ať devět dní je položena cihla! <br>
Nechť všechna čest je prokázána Nintu, rodičce!<br>
Nechť nazývá Mami jejich. ..!<br>
Rodičku ...<br>
Rohož ať rozestře!<br>
Když ... lože bude přichystáno, 
<br>nechť ulehnou spolu žena a muž!<br>
O svatbě<br>
v tchánově domě ať raduje se Ištar!<br>
Ať devět dní jsou pořádány radovánky<br>
a Ištar nechť Išcharou je zvána!..."<br>
(47 řádků zničeno)<br>
Ještě nepřešlo dvanáct set let, <br>
a rozšířily se obydlené kraje a rozmnožilo se lidstvo.<br>
Země řvala jako býk <br>
a jejím hlukem bůh byl rušen.<br>
Enlil slyšel lidský povyk<br>
a pravil velkým bohům:<br>
"Povyk lidí je mi velmi nepříjemný<br>
a v tom hluku se mi nedostává spánku. 
<br>Rána morová ať je umlčí!..."<br>
(3 řádky zničeny)<br>
<br>
Tehdy Atrachasís <br>
bohu svému Enkimu pozorně naslouchal.<br>
A hovořil on se svým bohem<br>
a jeho bůh hovořil s ním.<br>
Atrachasís otevřel ústa svá<br>
a pravil svému pánu:<br>
(1 řádek poškozen) <br>
"Což navěky nás postihnou touto nemocí?"<br>
Enki otevřel ústa svá<br>
a pravil svému služebníku:<br>
(1 řádek nejasný) <br>
"...Přistup k svému domu<br>
a takto pověz starším: Přikažte poslům, aby rozhlásili<br>
mohutným hlasem do kraje:<br>
Neuctívejte bohy své<br>
a své bohyně nevzývejte! <br>
Avšak vyhledejte bránu Namtarovu <br>
a přineste k ní upečený chléb!<br>
Snad se mu zalíbí oběť pražené mouky.<br>
Zahanben bude tím darem<br>
a zadrží svou paži."<br>
<br>
Atrachasís přijal ten rozkaz,<br>
shromáždil starší u svých vrat, <br>
ústa svá otevřel <br>
a pravil jim: <br>
(2 řádky nejasné)<br>
 "Přikažte poslům, aby rozhlásili <br>
mohutným hlasem do kraje: <br>
Neuctívejte bohy své <br>
a své bohyně nevzývejte! <br>
Však vyhledejte bránu Namtarovu <br>
a přineste k ní upečený chléb! <br>
Snad se mu zalíbí oběť pražené mouky. <br>
Zahanben bude tím darem <br>
a zadrží svou paži."<br>
<br>
Starší vyslechli jeho slova,<br>
ve městě Namtarovi<br>
zbudovali chrám.<br>
Kázali poslům, aby to rozhlásili<br>
mohutným hlasem do kraje;<br>
a nikdo neuctíval bohy své<br>
a své bohyně nikdo nevzýval.<br>
Však vyhledali bránu Namtarovu<br>
a přinesli k ní upečený chléb.<br>
I zalíbila se mu oběť pražené mouky.<br>
Zahanben byl tím darem <br>
a zadržel svou paži. <br>
I zbaveni byli moru. <br>
(3 řádky zničeny)<br>
<br>
ASYRSKÁ VERZE   (Z KNIHOVNY AŠŠURBANIPALOVY)<br>
<br>
Ještě nepřešlo dvanáct set let, a rozšířily se obydlené kraje a rozmnožilo se lidstvo.<br>
Jeho, povykem byl Enlil rušen<br>
a v tom hluku nezamhouřil oka.<br>
I svolal shromáždění své  <br>
a pravil bohům, svým synům:<br>
"Povyk lidí je mi velmi nepříjemný,<br>
jejich křik mne ruší<br>
a v tom hluku nezamhouřím oko.<br>
Přikažte, nechť propukne mor, <br>
ať jejich křik hned Namtar potlačí!<br>
Jak vichřice nechť je ovane<br>
neduh, bolest, pohroma a mor!"<br>
I přikázali a propukl mor,<br>
jejich křik hned Namtar potlačil. <br>
Jak vichřice je ovanul<br>
neduh, bolest, pohroma a mor.<br>
<br>
Osudu Atrachasíse, člověka,<br>
bůh jeho Ea sluchu popřál.<br>
I hovořil se svým bohem <br>
a on, Ea, hovořil s ním.<br>
Atrachasís otevřel ústa svá<br>
a pravil Eovi, svému pánu, řka:<br>
"Hle, pane, lidstvo jen sténá,<br>
vaše nemoc zemi požírá. Eo, pane, lidstvo jen sténá,<br>
nemoc seslaná bohy zemi požírá.<br>
Protože jste nás stvořili,<br>
zadržte neduh, bolest, pohromu a mor!"<br>
Ea otevřel ústa svá a pravil Atrachasísovi řka:<br>
 "Přikažte poslům, aby rozhlásili mohutným hlasem do kraje:<br>
Neuctívejte bohy své a své bohyně nevzývejte!..."<br>
(5 řádků poškozeno)<br>
<br>
STAROBABYLÓNSKÁ VERZE<br>
<br>
Ještě nepřešlo dvanáct set let,<br>
a rozšířily se obydlené kraje a rozmnožilo se lidstvo.<br>
Země řvala jako býk<br>
a jejím hlukem bůh byl rušen.<br>
Enlil slyšel lidský povyk<br>
a pravil velkým bohům:<br>
"Povyk lidí je mi velmi nepříjemný<br>
a v tom hluku se mi nedostává spánku.<br>
Zbavte lidstvo obživy;<br>
ať rostlin je nedostatek, aby měli hlad!<br>
Nechť Adad zadrží déšť<br>
a dole nevystoupí<br>
z hlubin záplava!<br>
Ať vítr duje<br>
a půdu vysuší!<br>
Ať mračna houstnou,<br>
však ani kapka nespadne!<br>
Kéž se zmenší výnos polí<br>
a Nisaba svá ňadra zahalí!<br>
Pak opustí je všechna radost."<br>
<i>(zbytek kolumny zničen)<br>
<br>
Stejně jako poprvé i nyní dal Enki Atrachasisovi radu, jak se má lidstvo zachovat, aby ušlo smrti hladem.<br>
<br>
 (6 řádků zničeno)<br></i>
"Přikažte poslům, aby rozhlásili 
<br>mohutným hlasem do kraje: <br>
Neuctívejte bohy své<br>
a své bohyně nevzývejte!<br>
Však vyhledejte bránu Adadovu<br>
a přineste k ní upečený chléb!<br>
Snad se mu zalíbí oběť pražené mouky.<br>
Zahanben bude tím darem<br>
a zadrží svou paži.<br>
Zrána dá padnout mlze,<br>
za noci tajně<br>
rosu rozstříkne<br>
a pole vydá kradmo devaterý výnos."<br>
<br>
Ve městě Adadovi zbudovali chrám.<br>
Kázali poslům, aby to rozhlásili<br>
mohutným hlasem do kraje;<br>
a nikdo neuctíval bohy své<br>
a své bohyně nikdo nevzýval.<br>
Vsak vyhledali bránu Adadovu <br>
a přinesli k ní upečený chléb.	<br>
I zalíbila se mu oběť pražené mouky.<br>
Zahanben byl tím darem<br>
a zadržel svou paži.<br>
Zrána dal padnout mlze,<br>
za noci tajně<br>
rosu rozstříkl<br>
a pole dalo kradmo devaterý výnos.<br>
I zbaveni byli hladu.<br>
<i>(zbytek kolumny zničen)<br>
(kolumna z větši části zničena)<br>
<br>
Když Enli zjistil, že lidstvo bylo i podruhé zachráněno, nesmíme se rozhněval a znova je postihl ukrutným suchem.<br></i>
<br>
Nahoře ustaly deště <br>
a dole nevystoupila <br>
z hlubin záplava. <br>
Neplodné bylo lůno zemské <br>
a bylina nevzešla z půdy.<br>
Na polích nebylo vidět ani človíčka, <br>
černozem zbělela<br>
a širá step solí pokryta byla.<br>
Lidé se první rok živili přestárlým zrnem,<br>
druhý rok trpěli svrabem.<br>
Třetí když nadešel rok,<br>
hlad změnil jejich tvář k nepoznání.<br>
Obličej jejich vypadal jak sušený slad.<br>
Na samé hranici smrti živořili.<br>
Ve tváři byli bledí<br>
a shrbeni se vlekli ulicemi.<br>
Poklesla jejich široká ramena<br>
a dlouhé nohy se podlamovaly.<br>
(zbytek kolumny zničen)<br>
<br>
ASYRSKÁ VERZE (Z KNIHOVNY AŠŠURBANIPALOVY)<br>
<br>
Enlil svolal shromáždění své a pravil bohům,<br>
svým synům:<br>
(1 řádek zničen)<br>
"Nezmenšil se počet lidí, je jich víc než dřív.<br>
Jejich křik mne ruší<br>
a v tom hluku nezamhouřím oka.<br>
Zbavte lidstvo obživy;<br>
ať rostlin je nedostatek, aby do žaludku neměli co dát!<br>
Nechť vzácný je shora Adadův déšť,<br>
dole ať řeky přestanou téci a z hlubin záplava<br>
nevzejde!<br>
Kéž se zmenší výnos polí a Nisaba svá ňadra odvrátí!<br>
Ať zbělá černozem a širá step rodí toliko sůl! <br>
Ať zemské lůno se vzbouří,<br>
bylina nevzejde, nevzroste obilí! Kéž lidstvo zachvátí neduh,<br>
lůno ať sevře v křečích a děcko nenechá vyjít!"<br>
Lidstvo zbavili obživy;<br>
byl nedostatek rostlin a do žaludku neměli co dát.<br>
Vzácný byl shora Adadův déšť,<br>
dole přestaly téci řeky a z hlubin nevzešla záplava.<br>
Zmenšil se výnos polí<br>
a Nisaba odvrátila svá ňadra.<br>
Černozem zbělela a širá step rodila toliko sůl.<br>
Zemské se vzbouřilo lůno, <br>
bylina nevzešla, nevzrostlo obilí. <br>
Lidstvo zachvátil neduh, <br>
křečemi sevřel lůno a děcko nenechal vyjít.<br>
(11 řádků poškozeno)<br>
<br>
Druhý rok lidé trpěli svrabem. Třetí když nadešel rok, <br>
hlad změnil jejich tvář k nepoznání. Když nadešel rok čtvrtý,<br>
podlamovaly se jim dlouhé nohy, <br>
široká ramena poklesla <br>
a shrbeni se vlekli ulicemi. <br>
Pátého roku vyhlíží dcera matčina návratu, <br>
však matka své dceři neotvírá dveře. <br>
Na misku vah dcera hledí, když její matku otec<br>
prodává. Na misku vah matka hledí, když vlastní dceru otec<br>
prodává.<br>
Šestý rok dceřino tělo rodičům za pokrm sloužilo, <br>
stravou jim bylo tělo vlastního syna. <br>
…jeden dům požíral druhý. <br>
Obličej lidí vypadal jak sušený slad, <br>
na samé hranici smrti živořili.<br>
<br>
<i>Ani tentokrát nebylo lidstvo vyhubeno. Enlil konečně pochopil, že je to Enki, kdo neustále maří jeho plány, a zahrnul ho přívalem výčitek.<br></i>
<br>
STAROBABYLÓNSKÁ VERZE<br>
<br>
 (přibližně 25 řádků zničeno, 12 řádků poškozeno) <br>
Proti Igigům jal ho hněv.<br>
"My všichni velcí Anunnakové<br>
společně vládnout jsme se rozhodli.<br>
Nahoře Anu a Adad střežili<br>
a já jsem hlídal dole na zemi.<br>
Ale kam Enki vstoupil,<br>
tam jařmo bylo odstraněno a dána svoboda.<br>
Lidstvo zahrnul hojností..."<br>
(1 řádek zničen}<br>
Enlil otevřel ústa svá<br>
a pravil Nuskuovi rádci:<br>
,,... nechť mi přinesou,<br>
nechť sem ke mně pošlou!"<br>
<br>
Přinesli mu...<br>
i pravil jim Enlil válečník:<br>
"My všichni velcí Anunnakové<br>
společně vládnout jsme se rozhodli.<br>
Nahoře Anu a Adad střežili<br>
a já jsem hlídal dole na zemi.<br>
Ale kam ty jsi vstoupil,<br>
tam jařmo bylo odstraněno a dána svoboda.<br>
Tys lidstvo zahrnul hojností..."<br>
<i>(1 řádek zničen)<br>
<br>
Před shromážděnými bohy Enlil vyhlásil, že lidstvo již nesmí být příště zachráněno. Enkiho výsměch jen uspíšil jeho rozhodnutí jednou provždy s ním skoncovat.	<br>
Bylo proto ustanoveno, že lidé budou smeteni potopou, a Enki proti své vůli byl zavázán přísahou ke spolupráci.<br>
<br>
(přibližně 25 řádků zničeno, 12 řádků poškozeno)<br></i>
"Nebudete živit jeho lid,<br>
nezásobíte jej množstvím obilí!"<br>
Bůh již byl zmožen tím sezením<br>
i počal se smát shromážděným bohům.<br>
Enki již byl zmožen tím sezením<br>
i počal se smát shromážděným bohům.<br>
(4 řádky zničeny)<br>
"My všichni velcí Anunnakové<br>
společně vládnout jsme se rozhodli. <br>
Nahoře Anu a Adad střežili<br>
a já jsem hlídal dole na zemi.<br>
Ale kam ty jsi vstoupil,<br>
tam jařmo bylo odstraněno a dána svoboda.<br>
Tys lidstvo zahrnul hojností..."<br>
(3 řádky poškozeny)<br>
(29 řádků zničeno)<br>
 "Těžké práce vás zbavila<br>
a člověka obtížila vaší robotou.<br>
Nářek jste lidstvu udělili.<br>
Zabili jste boha i s jeho rozumem.<br>
<br>
(2 řádky zničeny) <br>
Vládnout jste se rozhodli... <br>
Ať lidé zpátky do děr zalezou! <br>
A vladaře Enkiho <br>
přísahou zavažme...!" <br>
Enki otevřel ústa svá <br>
a pravil bohům, bratřím svým: <br>
"Proč přísahou mne chcete zavázat... ? <br>
Což vztáhnout mám ruku na vlastní svůj lid?! <br>
Co znamenat má potopa, o níž mi tu <br>
vyprávíte? Já to nevím! <br>
Mám snad takovou potopu přivodit? <br>
Vždyť to je úkol Enlilův. <br>
(1 řádek poškozen) <br>
Šullat a Chaniš <br>
nechť kráčejí v čele! <br>
Nechť Errakal stavidla otevře! <br>
Ninurta ať jde a dá přetéci hrázím!..." <br>
(přibližné13 řádky zničeny)<br>
<br>
 (30 řádku zničeno, 3 řádky poškozeny) <br>
Bohové učinili konečné rozhodnutí. <br>
Vůči lidskému pokolení Enlil se dopustil zla.<br>
<br>
NOVOBABYLÓNSKÁ VERZE<br>
<br>
Enlil otevřel ústa svá <br>
a pravil shromážděným bohům řka: <br>
"Pojďte, my všichni budeme přísahat, že přivodíme potopu!"<br>
Nejprve přísahal Anu, <br>
potom přísahal Enlil a synové jeho přísahali s ním.<br>
<br>
STAROBABYLÓNSKÁ VERZE<br>
<br>
<i>Všechno lidstvo by bylo zahynulo, kdyby Enki včas Atrachasíse nevaroval. Učinil to nepřímo, aby se nezpronevěřil přísaze; nejprve prostřednictvím snu, posléze tím, že mluvil k rákosové stěně Atrachasísova domu. Šumění rákosu opakovalo Enkiho chráněná ozvěnu božích slov.<br>
<br>
 (10 řádků zničeno) <br></i>
Atrachasís otevřel ústa svá<br>
a pravil svému pánu:<br>
"Dej mi poznat smysl snu,<br>
...nechť najdu v něm poučení!" <br>
Enki otevřel ústa svá<br>
a pravil svému služebníku:<br>
"V ložnici ho nalezneš.<br>
Zvěst, kterou ti vypovím,<br>
dobře v paměti chovej! Stěno, slyš mne!<br>
Stěno z rákosu, všech mých slov dbej!<br>
Strhni dům, postav loď!<br>
Zbuduj archu,<br>
zachraň si život! <br>
Lodice, již postavíš...<br>
(3 řádky zničeny)<br>
Pokryj ji střechou jak Apsú,<br>
ať Slunce nevidí dovnitř!<br>
Nechť zakryta je ze všech stran<br>
 a výstroj ať je pevná! <br>
Ať hustá je smola, tak odolnou ji učiníš! <br>
Já vbrzku tobě sešlu déšť, <br>
množství ptactva, hojnost ryb."<br>
<br>
ASYRSKÁ VERZE (Z KNIHOVNY AŠŠURBANIPALOVY)<br>
<br>
(2 řádky poškozeny)<br>
"Ať všude hustá je smola, <br>
...utěsni loď!<br>
Dodrž lhůtu, kterou ti stanovím! <br>
Do lodě vejdi, uzavři dveře, <br>
nalož ji obilím, majetkem svým i jměním, <br>
uveď tam ženu svou, rodinu, příbuzné i zdatné řemeslníky!<br>
Stepní zvěř i živočišstvo, jež na trávě se pase, <br>
já k tobě pošlu a bude čekat u tvých vrat."<br>
<br>
Atrachasís otevřel ústa svá <br>
a pravil Eovi, svému pánu, řka: <br>
"Nikdy jsem nestavěl loď... <br>
Nakresli na zemi její obraz! <br>
Až si ho prohlédnu, zbuduji koráb." <br>
I nakreslil Ea na zemi obraz. <br>
(1 řádek poškozen)<br>
<br>
STAROBABYLÓNSKÁ VERZE<br>
<br>
Otevřel přesýpací hodiny a naplnil je.<br>
Sedmou noc písek mu ohlásí potopy příchod.<br>
Atrachasís přijal ten rozkaz,<br>
shromáždil starší u svých vrat, <br>
ústa svá otevřel<br>
a pravil jim:<br>
"Můj bůh je s vaším v rozepři,<br>
Enki se pohněval s Enlilem.<br>
Vyhnali mne z mého domu. <br>
Protože stále ctím Enkiho,<br>
on řekl mi o té věci.<br>
Nemohu déle zůstat s vámi<br>
a na zemi Enlilovu nesmím již vstoupit!..."<br>
(2 řádky poškozeny, přibližně 5 řádků zničeno)<br>
(10 řádků zničeno)<br>
Tesař přinášel prkna,<br>
vazač rákosu přinášel spony,<br>
dítě nosilo smolu<br>
a chuďas nosil, co třeba bylo.<br>
(15 řádků zničeno)<br>
Všechno stříbro, jež měl, naložil na ni,<br>
všechno zlato, jež měl, naložil na ni.<br>
Zvířata čistá...<br>
Zvířata tučná ...<br>
Okřídlené ptactvo nebeské<br>
pochytal a naložil na ni.<br>
Naložil dobytek...<br>
Divokou štěpní zvěř...<br>
... uvedl na loď.<br>
... Měsíc se skryl.<br>
... sezval svůj lid<br>
...k hostině.<br>
...rodinu svou uvedl na loď.<br>
Jedlo se<br>
a pilo.<br>
Ale on chodil sem a tam,<br>
neusedl, nepřiklekl.<br>
Se srdcem zlomeným žlučí se zalykal.<br>
Náhle den změnil svou tvář<br>
a Adad zahřímal v mračnech.<br>
Jakmile zaslechl boží hlas,<br>
smolou utěsnil za sebou dveře.<br>
Když dveře zavřeny byly,<br>
Adad se rozbouřil v mracích<br>
a vzápětí nato větry se rozběsnily.<br>
Přesekl lano a uvolnil koráb.<br>
<br>
 ASYRSKÁ VERZE (z KNIHOVNY AŠŠURBANIPALOVY)<br>
<br>
(2 řádky poškozeny)<br>
I vešel a utěsnil loď.<br>
Vítr... přinesl bouři.<br>
Čtvero větrů, mezků svých, Adad osedlal,<br>
vítr jižní, vítr severní, vítr východní i vítr západní.<br>
A dula s ním vichřice, smršť, řinul se déšť,<br>
bouře zlá... povstaly větry.<br>
...po jeho boku zvedl se jižní vítr,<br>
po jeho boku zavanul západní vítr.<br>
(1 řádek zničen)<br>
... boží povoz...<br>
drtí, hubí, tepe...<br>
Ninurta dal přetéci hrázím,<br>
Errakal stavidla otevřel.<br>
Anzu svými drápy drásal nebesa,<br>
...úradky zemské jak hliněný hrnec přivedl vniveč.<br>
<br>
STAROBABYLÓNSKÁ VERZE<br>
<br>
(2 řádky zničeny, 8 řádků poškozeno)<br>
...i začala potopa.<br>
A síla její jak válka na lidstvo dolehla.<br>
Již nevidí druh druha,<br>
již se nepoznávají v té zkáze.<br>
A potopa řve jako býk.<br>
Jak orlí křik<br>
se nese jekot větrů.<br>
Temnota zhoustla a slunce se skrylo.<br>
(6 řádků poškozeno)<br>
Bez sebe byl Enki,<br>
když uzřel před sebou<br>
dítka svá, jak sražena jsou k zemi.<br>
Nintu, vznešená paní,<br>
v úzkostech zkřivila rty.<br>
Anunnakové, bohové velcí,<br>
strádali hladem a žízní.<br>
I uzřela to bohyně a zaplakala,<br>
bohů porodní bába, moudrá Mami.<br>
"Ať zčerná den,<br>
ať znovu vládne tma!<br>
Jak jsem jen mohla v shromáždění bohů<br>
rozhodnout takto s konečnou platností<br>
společně s ostatními?!<br>
Když Enlil promluvil chytrými ústy,<br>
jak ona Tiruru<br>
stejně by učinil můj výrok neplatným.<br>
A nyní já sama<br>
s bolestí naslouchat musím lidskému křiku.<br>
Jak ovce beze mne<br>
potomstvo bloudí.<br>
Jaké mám bydlení<br>
v tomto domě nářku, kde zanikl můj hlas!<br>
Mám raději k nebesům vystoupit,<br>
jako bych tu žila<br>
v domě nepřítele?<br>
Kam se poděl moudrý Anu,<br>
jehož slovo poslouchali bozi, synové?<br>
Bez rozvahy potopu způsobil<br>
a lidstvo v záhubu přived."<br>
(1 řádek zničen)<br>
(3 řádky zničeny)<br>
Naříká Nintu...<br>
 "Potopu na sebe přivolali hroznou,<br>
jak mrtvé vážky<br>
pokryli moře a řeky.<br>
Na pastvině uvázli jak vor,<br>
při břehu, když na zádech tak pluli, uvázli jak vor.<br>
Já viděla je a plakala jsem hořce,<br>
pak přestala jsem pro ně naříkat."<br>
Pláčem si ulevila,<br>
dost a dost<br>
se natruchlila Nintu.<br>
A bohové pro zemi plakali s ní.<br>
 Přesytila se hořem<br>
a po víně prahla.<br>
Kam ona usedla plačíc,<br>
usedli oni též a jako ovce<br>
ze strouhy pili.<br>
Úzkostí byly jejich rty seschlé,<br>
hladem<br>
se třásli.<br>
<br>
Po sedm dní a sedm nocí<br>
řinul se déšť, běsnila bouře a potopa.<br>
<i>(přibližně 29 řádků zničeno)<br>
<br>
Když vody konečně opadly a lod přistála na suché zemi, Atrachasís přinesl bohům smírnou oběť.<br>
<br>
(29 řádků zničeno, 4 řádky poškozeny)<br></i>
čichali bohové vůni,<br>
jak mouchy se slétali k oběti.<br>
Když pojedli z obětiny,<br>
povstala Nintu<br>
a všem žalovala.<br>
"Kam poděl se Anu,<br>
moudrý?<br>
Přišel též Enlil k zápalné oběti?<br>
Bez rozvahy potopu způsobili<br>
a lidstvo přivedli v záhubu!<br>
Ústa vaše konečné rozhodnutí pronesla<br>
 i vyhasly jasné tváře lidí."<br>
<br>
Vztáhla ruce po velikých mouchách,<br>
jež Anu před bohy zavěsil.<br>
"Mé je to hoře!<br>
Kéž sudba má pomine!<br>
Kéž zlého osudu mne zprostí,<br>
ó, kéž mne potěší!<br>
Zrána vycházet budu...<br>
(1 řádek zničen)<br>
Ať tyto mouchy<br>
jako šperk z lazuritu kol hrdla mého jsou!<br>
Já navždy toho budu vzpomínat."<br>
Když spatřil lodici hrdina Enlil,<br>
proti Igigům jal ho hněv.<br>
"My všichni velcí Anunnakové<br>
společně přísahu jsme složili.<br>
Odkud se tento tvor živý vzal?<br>
Jak mohl člověk přežít tu zkázu?"<br>
Anu otevřel ústa svá<br>
a pravil Enlilovi válečníku:<br>
"Kdo jiný<br>
než Enki to mohl učinit?<br>
Rozkaz dal vyzradit rákosové chýši."<br>
Enki otevřel ústa svá<br>
a pravil velkým bohům:<br>
"Vskutku jsem to učinil navzdory vám,<br>
neboť jsem chránil život..."<br>
<i>(21 řádek poškozen)<br>
<br>
Enlilovi nezbylo než se smířit s tím, že lidstvo bude i nadále přebývat na zemi. Žádal však, aby Enki společně s Nintu dal lidskémupokolení nový řád, který by zamezil jeho mocnému vzrůstu. Zde zřejmě končí děj skladby, která je uzavřena epilogem na oslavu Enlila, rádce velkých bohů.<br>
<br></i>
Enlil otevřel ústa svá<br>
a pravil vladaři Enkimu:<br>
"Nuže, přivolej Nintu, rodičku,<br>
společně s ní se poraď!"<br>
Enki otevřel ústa svá<br>
a pravil Nintu, rodičce:<br>
"Tys bohyně rodička, stvořitelka osudů.<br>
Lidstvu...<br>
(přibližně 4 řádky zniieny)<br>
Navíc ať třetí skupina je lidí,<br>
 kromě žen, jež rodí a nerodí.<br>
Nechť mezi lidmi bývá Hubitelka!<br>
Nechť děcko malé vyrve<br>
5   z klína matčina!<br>
Ustanov kněžky ugbabtu, kněžky entu<br>
a kněžky igisitu!<br>
Ať zakázány jsou<br>
a tak omezíš porody!..."<br>
(32 řádky zničeny)<br>
 (8 řádků zničeno)<br>
Potopu jsme způsobili,<br>
však člověk přežil tu zkázu.<br>
Na tvůj příkaz,<br>
rádce velkých bohů,<br>
rozpoutal jsem bitvu.<br>
Ať ke tvé chvále<br>
písni té<br>
Igigové naslouchají!<br>
Nechť dozvědí se o tvé velikosti!<br>
O potopě všeho lidstva<br>
jsem zpíval. Slyšte!<br>
Měsíc sabat, 28. den,<br>
rok, kdy Ammísaduka král<br>
město Dúr-Ammísaduka<br>
při ústí sipparského kanálu<br>
zbudoval.<br>
<br>
Skončeno.<br>
III. tabulka<br>
"Když bohové ještě byli lidmi".<br>
Počet řádků 390.<br>
Celkem 1245 řádků<br>
na třech tabulkách.<br>
Napsal Ku-Aja, mladší písař.

</FONT>
<BR><BR>
<FONT COLOR="Red">(z akkadského originálu přeložil Jiří Prosecký) </FONT>
<BR><BR>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>