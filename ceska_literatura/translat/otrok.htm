<HTML><HEAD><TITLE> Otrok a jeho pán </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%" border="0">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B>OTROK A JEHO PÁN</FONT>
<FONT COLOR="Black">
<BR><BR>


["Otroku, poslechni mne!"] "Ano, můj pane, ano."<br>
["Pojd', zvedni mne] (a) zapřáhni mi [vůz], do paláce chci jet!" <br>
["Jed', můj pane, jed'! Užitek] mít (z toho) budeš,<br>
[král] ti přízeň prokáže."<br>
["Ne, otroku, já] nepojedu do paláce." <br>
["Nejezdi, můj pane,] nejezdi!<br>
[Král] tě pošle pryč,<br>
[cestou] neznámou dá ti putovat,<br>
[za noci i za dne] vystaví tě útrapám."<br>
<br>
"Otroku, [poslechni] mne!" "Ano, můj pane, ano."<br>
"Pojd', [zvedni] mne a dej mi vodu na umytí rukou, chci jíst!" <br>
["Jez,] můj pane, jez! Hojnost(?) jídla plní srdce radostí.<br>
... pokrm jeho boha. Toho, kdo čisté ruce má, Šamaš provází." <br>
"Ne, [otroku], já nebudu jíst."<br>
"Nejez, můj pane, nejez!<br>
Jen hlad musí být ukojen a žízeň uhašena."<br>
<br>
"Otroku, poslechni mne!" "Ano, můj pane, ano."<br>
"Pojd', zvedni mne a zapřáhni mi vůz, do stepi chci vyjet!" <br>
"Jed', můj pane, jed'! Tulák břicho má plné,<br>
toulavý pes kosti hryže, <br>
poletující [havran] hnízdo staví<br>
a běhoun, osel divoký, [ve stepi se] pase." <br>
"Ne, otroku, já [nepojedu] do stepi." <br>
"Nejezdi, můj pane, [nejezdi!]<br>
Tulákova nálada se mění, <br>
toulavý pes si zuby vyláme,<br>
poletující havran [rozpadlou] zed' obývá<br>
a běhoun, osel divoký, uléhá na holé pláni."<br>
<br>
"Otroku, poslechni [mne!" "Ano, můj pane, ano."] <br>
["Dům] chci postavit (a) [chci mít syna!"]<br>
"Měj, [můj pane], měj! Ten, kdo dům staví ...<br>
... dveře, provaz z palmového lýčí jest jméno jeho. <br>
... zbožný, ze dvou třetin hlupák."<br>
["Dům] chci spálit, chci ..., chci zažehnout, <br>
na svého nepřítele chci čekat."<br>
["Nuže] čekej, můj pane, čekej!"<br>
"Jak?! Já chci postavit dům!" "Dům nestavěj! <br>
Kdo takto(?) jedná, dům svého otce zničil."<br>
<br>
…<br>
"Mlč, můj pane, mlč! ..."<br>
"Ne, otroku, já ... [nebudu mlčet."] <br>
"Nemlč, můj pane, [nemlč!]<br>
Ústa neotevřeš ...<br>
Tví protivníci v soudním sporu spoléhat se budou ..." <br>
<br>
"Otroku, poslechni mne!" "Ano, můj pane, ano."<br>
"Já spáchám zločin." "Učiň tak, můj pane, učiň! <br>
Nespácháš-li zločin, čím se oblékneš,<br>
a kdo ti co dá, aby sis břicho naplnil?" <br>
"Ne, otroku, já nespáchám zločin."<br>
"Člověk, jenž páchá zločin, je zabit, či z kůže stažen, <br>
oslepen, či zatčen, či do vězení uvržen."<br>
<br>
"Otroku, poslechni mne!" "Ano, můj pane, ano." <br>
"Ženu chci milovat." "Miluj, můj pane, miluj! <br>
Člověk, jenž ženu miluje, zapomene na smutek a žal." <br>
"Ne, otroku, já ženu milovat nebudu."<br>
"Nemiluj, můj pane, nemiluj!<br>
Žena je past, ano past, jáma a příkop,<br>
žena je ostrý železný meč, jenž mužovo hrdlo probodne."<br>
<br>
"Otroku, poslechni mne!" "Ano, můj pane, ano." <br>
"Pojd', zvedni mne a dej mi vodu na umytí rukou,<br>
chci obětovat svému bohu!" "Obětuj, můj pane, obětuj! <br>
Člověk, jenž svému bohu obětuje, má srdce pokojné, <br>
jen samé důvěře se těší."<br>
"Ne, otroku, já nebudu obětovat svému bohu." <br>
"Neobětuj, můj pane, neobětuj!<br>
Naučíš boha, aby jak pes za tebou chodil<br>
a říkal ,mé obřady! `, nebo ,boha se netážeš?`, či cokoli jiného." <br>
<br>
"Otroku, poslechni mne!" "Ano, můj pane, ano."<br>
"Budu půjčovat na dluh." "Učiň tak, můj pane, [učiň!]<br>
Člověk, jenž na dluh půjčuje, o své zrno nepřijde, úrokem je zmnoží."<br>
"Ne, otroku, já nebudu půjčovat na dluh." <br>
"Nečiň tak, můj pane, nečiň!<br>
Půjčit (je snadné), jak [ženu] pomilovat, však vrátit je těžké, jak dítě porodit.<br>
Tvé zrno bude pohlceno, [ty] budeš proklínán a připraven o všechen úrok."<br>
<br>
"Otroku, poslechni mne!" "Ano, můj pane, ano."<br>
"Svou zemi chci zaopatřit stravou!" "Učiň tak, můj pane, učiň! <br>
Člověk, jenž zemi svou zaopatří stravou, své zrno<br>
zmnoží." "Ne, otroku, já zemi svou nezaopatřím stravou." <br>
"Nečiň tak, můj pane, nečiň! Tvé zrno pohltí, úrok z tvého zrna <br>
upřou (a) tobě navíc spílati budou."<br>
<br>
"Otroku, poslechni mne!" "Ano, můj pane, ano."<br>
"Dobro své zemi prokázat chci." "Učiň tak, můj pane, učiň! <br>
Skutky člověka toho, jenž dobro zemi své prokazuje, <br>
shromáždí Marduk ve svém koši."<br>
"Ne, otroku, já dobro své zemi neprokážu." <br>
"Nečiň tak, můj pane, nečiň!<br>
Na vrcholky rozvalin prastarých vystup, kolem se procházej, <br>
na lebky bědných i mocných pohlédni!<br>
Kdo z nich byl zlý a kdo dobrý?"<br>
<br>
"Otroku, poslechni mne!" "Ano, můj pane, ano." <br>
"Co tedy dobré je?<br>
Srazit vaz sobě i tobě,<br>
vrhnout se do řeky, to je dobré?"<br>
"Kdo je tak vysoký, aby k nebesům vystoupil, <br>
kdo je tak široký, aby zemi obejmul?"<br>
"Ne, otroku, já tebe zabiji a před sebou tě odešlu." <br>
"Však můj pán jen o tři dny mne přežije."
</FONT>
<BR>
<BR>
<FONT COLOR="Red">(z akkadštiny přeložil Jiří Prosecký) </FONT>
<BR>
<BR>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>