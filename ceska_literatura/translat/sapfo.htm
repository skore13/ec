<HTML><HEAD><TITLE> Sapfó: Atthidě </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%" border="0">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B>SAPFÓ: ATTHIDĚ</FONT>
<FONT COLOR="Black">
<BR><br>

Já jsem tě milovala dávno, Atthido.<br>
Ty ses mi zdála dívkou prostou půvabu, <br>
když bylas malá; láska přišla však: <br>
jak severáku van, jenž duby zachvěje, <br>
když vpadne náhle do hor lesy pokrytých, <br>
tak otřásl mou duší Erós, zuřivec,<br>
syn Úranův a Gajin, sladce trpký tvor, <br>
či spíše netvor, hrozný, stále vítězný...<br>
<br>
Když slavík, věštec jara, hlasem lahodným <br>
se rozezpíval nocí - slavík lesbický -<br>
a v bílé údy měkkým peplem halené, <br>
se vtělovaly rytmy zpěvů panenských, <br>
jež k tanci kolem oltáře jsme zpívaly, <br>
my slavily jsme lásku Afrodítinu.<br>
Jaks tehdy tančila, ó družko, Atthido! <br>
Já milovala dávno krásnou duši tvou<br>
i zpěv, jenž melodicky splývaje s tvých rtů <br>
se mísil do úderů mého barbita;<br>
že jsi však tolik krásná, netušila jsem! <br>
Mne zamrazilo v prsou při tom pohledu, <br>
žár pod koží se rozlil, potem zkalenou,<br>
jenž v chladných kapkách po těle se rozběhl, <br>
mne závrať pojala, zrak nemohl zřít nic<br>
a s jazyka, jenž zlomen v ústech klopýtal, <br>
ni slovo nesplynulo na užaslé rty...<br>
<br>
To byla krásná noc, má sladká Atthido, <br>
když srpek Selénin se k lesům naklonil, <br>
jak milence by hledal v sluji spícího,<br>
a potom v dálce zašel, na svět padl stín <br>
a nebe pokrylo se celé hvězdami ... 


</FONT>
<BR>
<BR>
<FONT COLOR="Red">(z řečtiny přeložil Ferdinand Stiebitz) </FONT>
<BR>
<BR>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>