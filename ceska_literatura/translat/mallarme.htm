<HTML><HEAD><TITLE> Stéphane Mallarmé: Faunovo odpoledne  </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%" border="0">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B>STÉPHANE MALLARMÉ: FAUNOVO ODPOLEDNE</FONT>
<FONT COLOR="Black">
<BR><i>Ekloga</i>
<BR><BR>
<dd>Faun<br>
Chci, aby trvaly ty nymfy.<br>
<br>
<dd> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
Ať se chví <br>
zářivý inkarnát dál lehce v povětří, <br>
třímaném dřímotou.<br>
<br>
<dd> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
Sen měl mou lásku v moci? <br>
Pochybnost, rašící z masívu staré noci,<br>
se větví do snítek, a narůst v pravý les, <br>
byl by to důkaz, žel, že moje kořist dnes, <br>
ten růží poklesek, byla jen pomyslná. <br>
Zvažujme...<br>
<br>
<dd> &nbsp; &nbsp; &nbsp; &nbsp; &nbsp; &nbsp;
možná že ženských těl dvojí vlna <br>
je smysly stkaná báj, tvé touhy odlika!<br>
Z očí modrých jak pláč pramene uniká, <br>
ó Faune, iluze; ty patří oné cudné.<br>
Ta druhá, říkáš, je jak rouno, které rudne <br>
pod dechem sciroka? Měls ta dvě zjevení? <br>
Ach ne, v tom nehnutém a tupém zemdlení, <br>
jež jitřní svěžesti už horkem hrdlo stiská, <br>
zurčí jen pramínek, jenž z mojí flétny tryská, <br>
a rosí blízký háj; a vítr jediný,<br>
toť ten, jenž vyráží trubicí ze třtiny,<br>
hotov v žár vyvanout, ještě než zazní tónem, <br>
toť - v nebi bez vrásy, čirém a bezúhonném -<br>
patrný, jasný dech, který, jsa výtvorem <br>
božského nadšení, stoupá výš obzorem.<br>
Ó břehy sicilské, bažiny, jejichž tlení<br>
se slunci o závod má marná pýcha plení, <br>
němé pod jiskřením, kvetoucím kol a kol, <br>
teď VYPRAVUJTE, <i>"jak jsem řezal dutý stvol, <br>
krotil jej důvtipem; tu v siném zlatu svůdné <br>
zeleně, stínící révovím temné studně,<br>
se zvlní úběl těl, jež zmohla únava;<br>
při tichém ladění, z nějž šalmaj povstává, <br>
to hejno labutí, ne! najád se hned noří<br>
do vln..."</i><br>
<br>
<dd> &nbsp; &nbsp; &nbsp; &nbsp; &nbsp; &nbsp;
V té ryšavé hodině, kdy vše hoří, <br>
hlouček se rozprchl, vše strnulo jak dřív <br>
před tím, kdo přespříliš byl zásnub žádostiv: <br>
k prvotní vroucnosti má duše znovu vzlétla, <br>
i stojím samoten v proudech dávného světla, <br>
lilie! jeden z vás pro svoji bláhovost.<br>
<br>
Co je mi polibek, proradnic levný skvost, <br>
ta něžná nicůtka tak vyhlášené chuti,<br>
na hrudi panické já skrývám zahryznutí, <br>
jímž šlechetnější zub pod kůži proniká; <br>
leč dost! to tajemství má za důvěrníka<br>
jen rákos zdvojený, jenž pod blankytem pěje, <br>
a rozrušenou tvář za sebou obraceje,<br>
v svém sólu pomýšlí na krásu, bavenou, <br>
kam tóny dolehnou, šalebnou záměnou <br>
mezi jí samotnou a důvěřivou písní;<br>
jenž míří do výše, kde obrys lásky zpřísní, <br>
aby dal vytrysknout ze snů o křivce zad, <br>
již okem zavřeným dál toužím sledovat, <br>
zvučné a zbytečné linii monotónní.<br>
Nástroji úniků, z nějž vábný tón se roní, <br>
zkus tedy u jezer, kde čekáš, vykvést zas! <br>
Ke slávě bohyní chci rozeznít tvůj hlas,<br>
a modlář svéhlavý, jenž neuznává vinu,<br>
chci znovu rozvázat pás jejich sličných stínů: <br>
když z hroznů všechen jas jsem vysál s chtivostí, <br>
tu pocit lítosti já zažehnávám lstí,<br>
pozvedám se smíchem do nebe prázdný hrozen, <br>
ty slupky nadouvám, a k opilosti zrozen,<br>
tou tkání zářivou hledím vstříc večeru.<br>
<br>
Ó nymfy, vydujme vzpomínek nádheru: <br>
<i>"Můj pohled v rákosí popálil božské šíje, <br>
úběl však vzápětí svou ránu do vln skryje<br>
a k nebi platanů urážka burácí; <br>
koupající se vlas se náhle vytrácí<br>
v čeření, v záblescích, v jasu, ó drahokamy! <br>
v běhu zřím u nohou dvě nymfy (které mámí <br>
rozkoš, jež o trýzni dvojice poučí),<br>
malátné v jediném troufalém náručí; <br>
aniž je rozplétám, nesu je k tomu keři, <br>
jejž lehkovážný stín si nelaskavě měří, <br>
pod růže, jejichž dech se sluncem zápolí,<br>
k hrám palčivým jak den, jenž právě vrcholí." <br></I>
Ó hněve panen, jak tě zbožňuji, ó dravá <br>
rozkoši břemene, které se vysmekává, <br>
nahé, žhavému rtu, jenž, lstivý nepřítel, <br>
chce bleskem vypít děs, ukrytý v noci těl: <br>
od pat té nadlidské k srdci té, jež se zdráhá, <br>
zatímco nevinnost se loučí, dosud vlahá <br>
bláhovým proudem slz i rosou šťastnější. <br> <I>
"Má lichá veselost, pyšná, že konejší<br>
ten věrolomný strach, už tím se provinila,<br>
že bohy chráněný něžný trs rozdělila: <br>
vždyť sotvaže jsem skryl svůj rozjařený smích <br>
do tolik žádoucích záhybů jedné z nich<br>
(svým prstem pečuje, aby se zabarvila <br>
sestřiným vzrušením i druhá, sněhobílá, <br>
neznalá ruměnce, ten malý sladký bloud),<br>
tu z paží zchromených, z těch uvolněných pout, <br>
ta kořist nevděčná uniká, bez lítosti<br>
k vzlyku mé nedávné, tak letmé, opilosti."</i><br>
<br>
Co na tom! s jinými zas štěstí napospas; <br>
jiné mi do růžků zapletou plavý vlas: <br>
má vášni, dobře víš, že zralý, znachovělý <br>
plod granátovníku puká a vábí včely;<br>
a tvá krev, svedená tím, kdo ji uchvátí, <br>
za věčným rojem tuh proudí a prchá ti. <br>
V čase, kdy ve zlato a v popel háj se halí, <br>
v pohaslém listoví nám slavnost uchystali: <br>
Etno, to Venuše vstupuje na tvůj svah, <br>
bezelstným chodidlem víří tvůj žhavý prach, <br>
když hřímá dřímota a plamen zvolna zmírá. <br>
Mám královnu!<br>
<br>
<dd> &nbsp; &nbsp; &nbsp; &nbsp; &nbsp; &nbsp;
Ó trest...<dd> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
Ne, jen má duše čirá, <br>
v níž slova umlkla, a tělo nevzhledné <br>
podlehly pyšnému mlčení poledne.<br>
Nyní je třeba spát a více nerouhat se, <br>
spočinout na písku a vyzvědět, jak sladce <br>
chutná, když na ústa nám stéká hvězda vín!<br>
<br>
Sbohem, má dvojice; teď uvidím tvůj stín.
</FONT>
<BR>
<BR>
<FONT COLOR="Red">(z francouzštiny přeložil Jiří Pelán) </FONT>
<BR>
<BR>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>