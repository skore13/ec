<HTML><HEAD><TITLE> Rámajána (ukázky) </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%" border="0">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B>VÁLMÍKI: RÁMAJÁNA (ukázky)</FONT>
<FONT COLOR="Black">
<BR><br><DD>V poustevně jejich tiché Ráma strávil noc. <br>
Když slunce vstalo, osvěženi vodami,<br>
jež vůní lotosovou vábně voněly, <br>
uctili všichni božstva podle předpisů,<br>
pak k nohám asketů se zbožně sklonili. <br>
Podala Sítá bratrům toulce zdobené, <br>
zvučivé luky, meče jasně svítící<br>
a podle rady asketů šla trojice<br>
po toku řeky Mandákiní pozvolné,<br>
kde čluny - velké květy vod - se blýskají. <br>
Les v květu kořínky a plody oplýval,<br>
v něm krotká hejna ptačí vzduchem kroužila <br>
a stáda zvěře hemžila se bohatě.<br>
V jezerech čistých rozkvétaly lotosy, <br>
potůčky vábily zrak, pávi jásali. <br>
Lahodnou řečí řekla Sítá manželu: <br>
"Když zřím tě ve zbrani, jsem plna obavy, <br>
že šípů užiješ, když v dosah přijde zvěř. <br>
Zbraň sama rozpaluje v muži odvahu,<br>
též oheň vzrůstá, když naň dřeva naložíš. -<br>
Žil kdysi v krásném háji čistý asketa;<br>
v podobě bojovníka přišel jednou bůh,<br>
chtě zkoušet světce, meč svůj dal mu v úschovu.<br>
Do lesa nosil asketa zbraň svěřenou, <br>
by dobře chránil vzácnou boží zástavu. <br>
Pomalu mysl krutostí se plnila,<br>
mizelo svaté odhodlání k pokání,<br>
až s cesty přikázání sešel poustevník. -<br>
Jen z lásky toto říkám tobě k výstraze. <br>
Zde v lese máme jako kajícníci žít, <br>
zákony lesa řid' se proto s Lakšmanou: <br>
V Ajódhji znovu budeš plnit příkazy, <br>
jež válečníkům ukládá stav kšatrijský! <br>
Svět celý na zákonech svatých spočívá; <br>
je třeba omezit se, duši ovládat!" <br>
"Štěstí se nezískává lehce v životě," <br>
děl spravedlivý Ráma k Síté šlechetné. <br>
"Já slíbil poustevníkům; že je ochráním. <br>
I v lesích musím plnit příkaz kšatrijů. <br>
Nezruším nikdy slovo, pokud budu živ! <br>
Mně pravda je vždy svatá, spíše umřel bych, <br>
spíš tebe ztratil, než bych někdy zrušil slib." <br>
<br>
...<br>
       <DD>Když slyšel démon onu zprávu úžasnou, <br>
vůz kázal připravit, meč, kopí, šípy, luk<br>
a čtrnáct tisíc zhoubných mocných rákšasů, <br>
proslulých, v bojích vítězných a nezdolných. -<br>
Tmou zakryla se kolem celá krajina,<br>
zem zachvěla se v hloubi ve svých základech. <br>
<DD>Uslyšel zdáli Ráma trubky démonů, <br>
Lakšmanu vybízel, ať vezme šípy, luk<br>
a se Sítou jde ihned v nepřístupnou skrýš. <br>
Sám oblekl se rychle v krunýř zářivý,<br>
že svítil jako velký oheň v temnotách. -<br>
<DD>Již řítilo se strašné moře démonů, <br>
divoce hučíc, strašným Kharou vedené. <br>
Déšť šípů vyslal rychle na ně hrdina; <br>
jak blesky míhaly se šípy perutné, <br>
zdobené zlatem, prudké, život ničící. <br>
Do těla vnikaly, krví se barvily, <br>
prapory srážely, brnění bortily,<br>
vojíny ničily, k Jamovi srážely. <br>
Prchali démoni, zmateně hučeli. <br>
<DD>Rozlícen Khara zaútočil na Rámu. <br>
Luk velký napjal, metal šípy železné, <br>
jež krve byly dychtivy, jak hadi zlí, <br>
že jimi zacloněná byla obloha. -<br>
Zasáhl Khara Rámu všemi střelami, <br>
jak ostrým bodcem mahaut slona udeří. <br>
Necouvl neochvějný Ráma před sokem, <br>
vždyť neustoupí před zajícem statný lev. <br>
Byl krunýř rozbit, rozražen byl Rámův luk. <br>
Vítězně jásal Khara v strašném zápase.<br>
               <DD>Plál Ráma jasně jako oheň bez kouře, <br>
když rudá krev se řinula mu z četných ran.<br>
Luk druhý vzal, jejž od Višnua získal kdys, <br>
a bleskem zlatohroté šípy vylétly.<br>
Zářivý Kharův prapor s vozu sražen kles, <br>
jak kdyby slunce v zem se s výše zřítilo. <br>
Strakaté koně zabil Ráma Kharovi,<br>
též vozataje zabil, osu roztříštil.<br>
Kyj Khara chytil, s vozu hbitě seskočil, <br>
však třináctý šíp Rámovi už vyletěl<br>
a svistným bleskem letěl přímo na Kharu. <br>
Krev zpěněná se z rány valila,<br>
jak vytékal by z hory pramen krvavý. <br>
<br>
...<br>
Zděšena prchla Šúrnapakhá s bojiště. <br>
Ke králi Rávanovi slétla zuřící.<br>

Obklopen dvorem seděl vládce démonů, <br>
zářivý seděl pyšně v křesle ze zlata<br>
jak na oltáři zlatém oheň planoucí.<br>
              <DD>Strašlivý jako smrt, když rozevře svůj chřtán, <br>
posetý jizvami, jež blesky vyryly<br>
a špičaté kly Airávaty mocného.<br>
Měl deset šíjí, dvacet paží, deset hlav, <br>
širokou hruď; jak hora strměl do výše. <br>
Bělostně zuby svítily a ozdoby<br>
se mihotavě zdáli zlatě blýskaly. -<br>
Rušitel zákonů, únosce cizích žen, <br>
nepřítel bohů a ničitel obětí,<br>
bezcitný, ukrutný, zuřivý, strašlivý,<br>
nebeským věncem zdobený, rek nádherný,<br>
jenž získal kdysi moc, že ani bohové<br>
jej v bitvě zabít ani zdolat nemohli.<br>
<br>
...<br>
               <DD>V ten čas vzal louče s Vibhíšanou Hanumán <br>
a v noci procházeli strašným bojištěm.<br>
Ošetřit chtěli reky ještě žijící.<br>
              <DD>Zem kryta byla těly kolem dokola, <br>
jak hory ležely tu v krvi opice<br>
a z údů šípy smrtonosné svítily. <br>
Angada, Šarabha, Níla a Sušéna <br>
a jiní slavní hrdinové bezpočtu <br>
leželi bezmocní a k zemi sraženi. <br>
Starého Džámbavána také spatřili: <br>
stovkami šípů poset, vladař medvědů <br>
mdlý ležel jako oheň zhasínající.<br>
Jen podle hlasu Vibhíšanu poznal rek, <br>
neb oko nemělo již síly pro pohled,<br>
a slabě tázal se, zda žije Hanumán. -<br>
Syn Větru s úctou k starci rychle přiskočil, <br>
k nohám se sklonil, těšil pána medvědů. -<br>
Jak život by se náhle vrátil rekovi,<br>
král medvědů děl jasně Hanumánovi:<br>
          <DD>"Jdi, Hanumáne, k himálajským výšinám, <br>
tam spatříš zlatou horu zvanou Ršabha<br>
a blízko u ní strmý vrchol Kailásu. -<br>
Je mezi nimi kopec, mocně září v dál, <br>
pokrytý štědře rostlinami bezpočtu. <br>
Nalezneš na vrcholu čtyři byliny,<br>
jež leskem rozjasňují všechno okolí.<br>
Z nich jedna hlavu s tělem znovu spojuje, <br>
zacelí rány druhá, třetí oživí<br>
a čtvrtá dodá tělu záři ze zlata. -<br>
Přines je rychle, všechny mrtvé probudíš!" <br>
         <DD>Hruď Hanumánova se plesem zvlnila <br>
jak pod dotekem větru mořská hladina.<br>
<br>
            <DD>Na horu spěchal rychle prudký Hanumán, <br>
pod jeho kroky stromy na zem padaly, <br>
skaliska bortila se, zem se zachvěla,<br>
i město Lanká vlnilo se vpovzdáli, <br>
jak kdyby pustilo se náhle do tance.<br>
Jak disk, jejž Višnu vrhne, letěl Hanumán, <br>
sluneční cestou hnal se k horám dalekým, <br>
kde potoky se s šíjí strmých valily,<br>
bouřily vodopády, sluje děsily. -<br>
Už sněžný vrchol viděl, čisté poustevny, <br>
kde božští světci konali svá pokání. -<br>
Brahmovo sídlo, odkud Rudra vysílá<br>
svůj šíp, jímž ničí světy v toku dlouhých dob, <br>
střed země, kde Šankara luk má uložen.<br>
             <DD>řel Hanumán už stříbrný vrch Kailásu <br>
i zlatou horu, zřel též sídlo květů všech, <br>
však marně hledal čtyři květy zázračné, <br>
neb ukryly se kouzlem jeho pohledu. -<br>
Plameny hněvu oko vzplálo rekovi,<br>
vrch celý se stromy a hady odtrhl<br>
a vzduchem odnášel jej rychle k Rámovi. <br>
              <DD>Jakmile vdechli vůni květů zázračných, <br>
povstali oba bratři, Ráma s Lakšmanou, <br>
a s nimi také všechny mrtvé opice,<br>
jak když se ráno budí spáči ze spánku. <br>
Zmizely rány, mdloby smrti přestaly. <br>
              <DD>Když horu odnesl zas nazpět Hanumán, <br>
děl Sugríva, pán opic, k bojovníkům svým:<br>
"Než démoni se vzpamatují k obraně,<br>
napadnem město, jak jen slunce zapadne."

</FONT>
<BR>
<BR>
<FONT COLOR="Red">(podle sankrtského originálu přebásnil Oldřich Friš) </FONT>
<BR>
<BR>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>