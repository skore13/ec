<HTML><HEAD><TITLE> Francois Villon: Balada, kterou Villon napsal Léta Páně 1458 na námět, jejž u svého dvora v Blois určil vévoda Orleánský</TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%" border="0">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B> FRANCOIS VILLON: <BR>BALADA, KTEROU VILLON NAPSAL LÉTA PÁNĚ 1458 NA NÁMĚT, JEJŽ U SVÉHO DVORA V BLOIS URČIL VÉVODA ORLEÁNSKÝ</FONT>
<FONT COLOR="Black"><br>
<BR>Já u pramene jsem a žízní hynu,  <br>
horký jak oheň, zuby drkotám,  <br>
dlím v cizotě, kde mám svou domovinu,  <br>
ač blízko krbu, zimnici přec mám,  <br>
nahý jak červ, oděn jak prelát sám,  <br>
směji se v pláči, doufám v zoufání,  <br>
mně lékem je, co jiné poraní,  <br>
mně při zábavě oddech není přán,  <br>
já sílu mám a žádný prospěch z ní,  <br>
srdečně přijat, každým odmítán.  <br>
<br>
Jen to mi nesporné, co plno stínů,  <br>
kde světlý den, tam cestu sotva znám,  <br>
kde průzračnost, tam výkladem se minu,  <br>
svou znalost vděčím náhlým náhodám,  <br>
vše vyhrávaje, čím dál smolněj hrám,  <br>
dím "dobrý večer",  jitro-li se skví,  <br>
když ležím naznak, strach mám z padání,<br>
bohatství čekám, ničí nejsem pán,  <br>
mám vše, co chci, - nic, na čem srdce lpí -<br>
srdečně přijat, každým odmítán.            <br>
<br>
K věcem, jež neznám, horoucně se vinu, <br>
ženu se k cíli, jehož nežádám,  <br>
kdo ke mně vlídný, tomu dávám vinu,  <br>
kdo mluví pravdu, tomu lhářů lám,  <br>
můj druh je ten, kdo vemluví mně klam  <br>
a "labuť černá je jak havran" dí,  <br>
v tom spojence zřím, kdo mi ublíží,	  <br>
mně jedno, jsem-li šalbě ve psí dán,  <br>
mám v mysli vše, jen ne to nejbližší,  <br>
srdečně přijat, každým odmítán.  <br>
<br>
Kníže, každý, kdo to čte, nechť ví:  <br>
nic neznám, ač mám o všem vědomí.  <br>
Jsem stranický, jsem zastánce všech stran.  <br>
Co chci? Být z těch zas, plat kdo bráti smí,  <br>
srdečně přijat, každým odmítán.

</FONT>
<BR>
<BR>
<FONT COLOR="Red">(z francouzštiny přeložil Otokar Fischer) </FONT>
<BR>
<BR>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>