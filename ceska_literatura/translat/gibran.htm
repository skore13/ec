<HTML><HEAD><TITLE> Chalíl Džibrán: Prorok </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%" border="0">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B>CHALÍL DŽIBRÁN: PROROK</FONT>
<FONT COLOR="Black">
<BR><BR>
TEHDY ŘEKLA MITRA: PROMLUV K NÁM O LÁSCE.<br>
<BR><dd>
A Mustafa pozvedl hlavu, pohlédl na lidi a na ně padl klid. I řekl důrazným hlasem:<dd>
Když vám pokyne láska, následujte ji, i když jsou její cesty tvrdé a strmé.<dd>
A ovanou-li vás její křídla, vzdejte se jí,<dd>
i když vás může zranit meč, skrytý mezi jejími perutěmi.<dd>
A když k vám promluví, uvěřte v ni,<dd>
i když její hlas může rozmetat vaše sny jako severák, pustošící zahradu.<dd>
<BR><dd>
Neboť láska vás nejen korunuje, ale také přibíjí na kříž.<dd>
Láska vám dává růst, láska však u vás dělá také průklest.<dd>
Neboť jak vystupuje k vašemu vrcholu a laská vaše nejněžnější větévky, chvějící se v slunci,<dd>
tak také sestupuje k vašim kořenům, lnoucím k zemi, a otřásá jimi.<dd>
<BR><dd>
Svazuje vás jako snopy obilí. <dd>
Vymlacuje vás, aby vás obnažila. <dd>
Prosívá vás, aby vás zbavila plev. <dd>
Vymílá vás doběla.<dd>
Hněte vás, dokud nezvláčníte.<dd>
A pak vás postoupí svému svatému ohni, abyste se stali svatým chlebem pro svatou hostinu Boha.<dd>
<BR><dd>
To vše má láska s vámi učinit, abyste mohli poznat tajemství svého srdce a v tomto poznání se stali zlomkem srdce Života.<dd>
<BR><dd>
Ale kdybyste snad ze strachu hledali jen pohodu a rozkoš lásky,<dd>
pak by bylo pro vás lépe, kdybyste přikryli svoji nahotu a odešli z mlatu lásky<dd>
do jednotvárného světa bez střídání ročních dob, kde se budete smát, ne však celým svým smíchem, a kde budete plakat, ale ne všemi svými slzami.<dd>
<BR><dd>
Láska dává jen sebe a bere jen ze sebe. <dd>
Láska neovládá, ani nechce být ovládána. <dd>
Neboť lásce postačuje láska.<dd>
<BR><dd>
Milujete-li, neměli byste říkat: ,V mém srdci je Bůh`, ale spíše byste měli říci: ,Jsem v srdci Boha!` <dd>
A nedomnívejte se, že můžete usměrňovat běh lásky, neboť láska, uzná-li vás toho hodnými, bude sama řídit váš běh.<dd>
<BR><dd>
Láska nemá jiné přání než naplnit sebe samu. <dd>
Ale milujete-li a musíte-li nezbytně mít nějaká přání, pak ať jsou to tato přání:<dd>
Roztát a být jako horská bystřina, zpívající svou píseň noci.<dd>
Poznat bolest z přemíry něhy.<dd>
Být poraněn svým vlastním pochopením lásky, <dd>
a krvácet dobrovolně a radostně.<dd>
Probouzet se za úsvitu s okřídleným srdcem a vzdávat díky za další den lásky;<dd>
odpočívat v poledne a rozjímat o extázi lásky; <dd>
vracet se večer domů s vděčností<dd>
a pak usínat s modlitbou za milovanou bytost v srdci a s písní chvály na rtech.<dd>
<br><BR><br>
<A name="b"></A>
<BR>
POTOM ŘEKL UČENEC: POVĚZ NÁM O MLUVENÍ.<br>
<br><dd>
A on odpověděl:<dd>
Mluvíte, když přestanete být v míru se svými myšlenkami.<dd>
Když už déle neumíte prodlévat v samotě svého srdce, žijete na svých rtech a zvuk je vám rozptýlením a zábavou.<dd>
A v mnohých vašich řečech je myšlení zpola zabito.<dd>
Neboť myšlenka je pták prostoru, který v kleci slov může sice rozepnout křídla, ale létat nemůže.<dd>
<BR><dd>
Jsou mezi vámi takoví, kteří vyhledávají mluvky, protože mají strach ze samoty.<dd>
Ticho samoty zjevuje jejich zrakům jejich obnažené nitro a oni by tomu rádi unikli.<dd>
A jsou takoví, kteří mluví a nevědomky bez zralé úvahy odhalí nějakou pravdu, které sami nerozumějí. <dd>
Jsou i takoví, kteří mají pravdu v sobě, ale neodívají ji do slov.<dd>
V jejich nitru zůstává duch v rytmickém mlčení.<dd>
<BR><dd>
Potkáte-li svého přítele na cestě nebo na tržišti, pak ať vašimi rty pohybuje duch ve vás a řídí váš jazyk.<dd>
Nechť hlas ve vašem hlasu promlouvá k uchu jeho ucha.<dd>
Neboť jeho duše si podrží pravdu vašeho srdce, stejně jako si připamatováváme chuť vína,<dd>
i když zapomeneme na jeho barvu a poháru již není.<br>

</FONT>
<BR>
<BR>
<FONT COLOR="Red">(z angličtiny přeložili Eliška a Boris Merhautovi) </FONT>
<BR>
<BR>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>