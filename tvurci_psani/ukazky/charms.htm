<HTML><HEAD><TITLE> Charms </TITLE>
<META http-equiv="content-type" content="text/html; charset=windows-1250">
<link href="ukazky.css" rel="StyleSheet" type="text/css"
</HEAD>

<BODY TOPMARGIN="5" LEFTMARGIN="5">

<TABLE COLS=1 WIDTH="100%" border="0" cellpadding="0" cellspacing="0">
<TR><TD VALIGN="top" WIDTH="*">
<FONT COLOR="Blue"><B>DANIIL CHARMS</B></FONT>
<FONT COLOR="Black">
<BR><BR>
<B>MAŠKIN ZABIL KOŠKINA</B><BR>
Soudruh Koškin tancoval okolo soudruha Maškina.<BR>
S. Maškin jej pozorně sledoval. <BR>
S. Koškin mával uraženě rukama a protivně mrskal nohama. <BR>
S. Maškin se zamračil. <BR>
S. Koškin hnul břichem a přidupl pravou nohou.<BR>
S. Maškin vykřikl a vrhl se na s. Koškina. <BR>
S. Koškin se pokusil utéci, ale klopýtl a byl dostižen s. Maškinem. <BR>
S. Maškin udeřil pěstí s. Koškina do hlavy.<BR>
S. Koškin vykřikl a padl na všechny čtyři.<BR>
S. Maškin kopl s. Koškina do podbřišku a ještě jednou jej udeřil pěstí do týla.<BR>
S. Koškin se svalil na zem a umřel.<BR>
Maškin zabil Koškina.<BR>
<BR><BR>
<B>PŘÍPADY</B><BR>
Jednou se Orlov přejedl hrachovou kaší a umřel. Když se to dozvěděl Krylov, umřel také. A Spiridinov umřel sám od sebe. Spiridonovova žena spadla s příborníku a také umřela. Spiridonovovy děti se utopily v rybníce. Spiridonovova babička se opila a zatoulala se. Michajlov se přestal česat a dostal vyrážku. Krylov nakreslil dámu s bičem v ruce a zešílel. Perechrestov dostal telegraficky čtyři sta rublů a začal se tak naparovat, až ho vyhodili z práce.
Takoví dobří lidé, a nedovedou se postavit na vlastní nohy.
<BR><BR>
<B>Z DĚJIN RUSKÉ LITERATURY</B><BR>
Jednou se Gogol převlékl za Puškina, přišel k Puškinovi a zazvonil. Puškin mu otevřel a křičí: "No podívej se, Arino Rodinovno, kdo to přišel - já!"
<BR><BR></TD></TR></TABLE>
</BODY></HTML>
