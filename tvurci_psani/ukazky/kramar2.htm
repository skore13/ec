<HTML><HEAD><TITLE> kramářská píseň o rukopisných bojích </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B>NOVÁ PÍSEŇ O HROZNÉM ZFALŠOVÁNÍ STARÝCH PAMÁTEK, OBJEVENÉM SKRZE DVĚ HVĚZDY ČESKÝCH A VYSOKÝCH ŠKOL PRAŽSKÝCH ROKU TOHOTO. <BR>
<br>
Zpívá se jako: "Jabůrek u kanonu stál"<br>
</FONT><FONT COLOR="Black">
<br>
Lidi zlatý, to je škandál,<br>
v Praze strh' se hroznej randál <br>
pro dvě moudré palice,<br>
ty to mrzí nejvíce,<br>
že co svět světem stál, <br>
vše Hanka zfalšoval.<br>
<br>
Masaryk s Gebaurem v spolku <br>
na půlzlatovém to kolku <br>
ekstra-poštou dostali,<br>
aby nám vykrákali <br>
za to, že co svět stál, <br>
vše Hanka zfalšoval.<br>
<br>
Vytiskli hned v "Athenaeum" <br>
de profundis! a Te Deum! <br>
dávno že vo tom vědí,<br>
že jsme samí medvědi; <br>
neb co svět stál,<br>
vše Hanka zfalšoval.<br>
<br>
Je to drzost věru hrozná, <br>
"Bohemie" to hned pozná, <br>
český hloupý element,<br>
že nemoh' mít parlament; <br>
a proto, co svět stál,<br>
vše Hanka zfalšoval.<br>
<br>
Je to drzost od těch Čechů, <br>
že si vymyslili směchu<br>
na doklad svých starých práv <br>
neněmecký paragraf,<br>
který jim, než svět stál, <br>
ten Hanka zfalšoval. <br>
<br>
Libuše neměla tátu, <br>
žádný Záboj neměl mlatu <br>
a Jaroslav s Lumírem<br>
byl jenom partafírem. <br>
Tak nám, co ten svět stál, <br>
vše Hanka zfalšoval. <br>
<br>
Neměli jsme nikdy reky, <br>
žádné lesy ani řeky, <br>
nikdo nelez' na skály, <br>
žežulky nekukaly.<br>
Tak nám, co ten svět stál, <br>
vše Hanka zfalšoval. <br>
<br>
Vyšehrad se nic nehýbal, <br>
kdo to zpíval, ten byl šibal; <br>
kdo zřel zlato v Otavě,<br>
měl jen řezanku v hlavě, <br>
když nám to, co svět stál, <br>
jen Hanka zfalšoval.<br>
<br>
Jelen po vlasti neskákal,<br>
lež to, že kdo nad ní splakal, <br>
žádná česká děvice<br>
neuvila kytice; <br>
všecko to, co svět stál, <br>
jen Hanka zfalšoval.<br>
<br>
Nejvíc Masaryka trýzní, <br>
že jsme kdysi kdesi žízní <br>
jazyk vyplazovali,<br>
aniž nás čerti vzali; <br>
pročež dí: co svět stál, <br>
vše Hanka zfalšoval.<br>
<br>
Gebaura zas hrozně mrzí, <br>
že jsme byli tak moc drzí <br>
nedbat při svém jazyku <br>
na jeho gramatiku;<br>
tudíž nám, co svět stál, <br>
vše Hanka zfalšoval.<br>
<br>
Na rozmnožení své slávy<br>
vrtali si oba hlavy, <br>
ale skutek utek';<br>
mají z toho zármutek: <br>
třeba by, co svět stál, <br>
vše Hanka zfalšoval.<br>
<br>
Gebaure a Masaryku,<br>
co teď máte z toho křiku? <br>
Ledaže je vám nanic, <br>
nedokážete pranic,<br>
ni to, že co svět stál, <br>
vše Hanka zfalšoval.<br>
<br>
Dlužno pánům opakovat: <br>
Nechtějte "masarykovat" <br>
co má v úctě každý Čech! <br>
sic vám hrozí strašný pech; <br>
jak tomu, co teď prál,<br>
že Hanka fixloval,<br>
<br>
že on, co náš svět stál, <br>
nám všecko zfalšoval.<br>
<br>
Konec. <br>
<BR>
<BR>
</FONT>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>