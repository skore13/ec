<HTML><HEAD><TITLE> kramářská píseň o travičce Grunerové </TITLE>
<META http-equiv="content-type" content="text/html; charset=windows-1250">

<STYLE TYPE="text/css">
<!-
BODY {font-family: "Times New Roman CE", serif}
->>
</STYLE>
</HEAD>

<BODY TOPMARGIN="5" LEFTMARGIN="0" BACKGROUND="papier.jpg">
<CENTER>

<TABLE COLS=3 WIDTH="100%">
<TR>

<TD VALIGN="top" ALIGN="right" WIDTH="120"> &nbsp; </TD>

<TD VALIGN="top" WIDTH="*"> 

<FONT COLOR="Blue"><B>PÍSEŇ TRUCHLIVÁ O SPÁCHANÉ VRAŽDĚ MARIE ANNY GRUNEROVY. <br>
<br>
Zpívá se jako: Rozpukni se srdce v těle, neb celé zemdlené.<br>
<br>
</FONT><FONT COLOR="Black">
Pozastavte se maličko, ó křesťané rozmilí,<br>
Chci vám v krátkosti oznámit tento příběh pravdivý; <br>
Co se vskutku vpravdě stalo v Josefínském oudolí, <br>
To blíže města Liberce, však se to každý doví. <br>
<br>
Bydlící tam jeden vdovec, Josef Gruner nazvaný, <br>
Řemesla soukenického padesát šest let starý, <br>
Pojmul si druhou manželku, Annu Marii jménem, <br>
Vstoupil jest s ní v stav manželský a byl s ní řádně sveden. <br>
<br>
Hned zprvu se svým manželem prostředně živa byla,<br>
Za ty léta devět dítek ušlechtilých zplodila; <br>
Jedno na věčnost odešlo, osm živých zůstalo, <br>
Poslyšte ukrutný příběh, co se jest s nima stalo. <br>
<br>
Jejich jmění, které měli v Josefínském oudolí, <br>
Začalo se tůze tenčit, pomoct sobě nemohli. <br>
Posléz skrze exekucí mělo prodáno býti, <br>
Tehdy její živobytí začalo se rmoutiti.<br>
<br>
Když i s manželem nemohla tento dluh zaplatiti, <br>
Ukrutně si usmyslila manžela otráviti,<br>
I svých vlastních sedm dětí též se světa shladiti. <br>
Nad tím každé lidské srdce musí se zastaviti.<br>
<br>
Z jahel kaši uvařila, k obědu přichystala, <br>
Hnedky utrejch uchopila, do ní ho zamíchala,<br>
I těm třem nejmladším dětem na talíř podávala, <br>
Jen svou nejmladší dcerušku od toho zachovala.<br>
<br>
Jak ten pokrm okusily ty nevinné oběti, <br>
Sem tam se svíjet počali její manžel i děti; <br>
Ona venku v síni stála, dítě na rukouch měla, <br>
Na jejich velké trápení zatvrzele hleděla.<br>
<br>
Když jsou k smrti zápasili, veskrz se procházela, <br>
Žádné lékařské pomoci připustit jim nechtěla. <br>
Ach, jak srdce zatvrzelé toho času jest měla, <br>
Když svoji vlastní rodinu umírati viděla.<br>
<br>
Tímto velkým otrávením celá její rodina,<br>
Manžel, sedm vlastních dítek, ó přesmutná novina, <br>
V sedmi dnech všichni zemřeli, svůj život dokonali, <br>
Tak se po velkém trápení na věčnost odebrali.<br>
<br>
Po skončeném vyšetření její vraždy spáchání, <br>
Byla k právu přivedena, to k dalšímu vyznání. <br>
Podle všech důležitostí při uvážení činu,<br>
Ta hrozná vražedlnice vyznala svoji vinu. <br>
<br>
Tehdy slavné vrchní právo naříditi ráčilo,<br>
Skrz zločin spáchané vraždy nad ní ortel vyřčilo, <br>
Aby tato vražedlnice za její přestoupení <br>
Provazem trestána byla a vzala své skončení.<br>
<br>
Léta tisíc osmistého třidcátého prvního,<br>
K tomu měsíce července šestnáctého jistého<br>
V královském a krajském městě, to Mladé Boleslavi, <br>
Poprava se vykonala, však jest to všechněm známé.<br>
<br>
Nyní milí manželové teď sobě příklad vemte, <br>
Na ten přeukrutný příběh nikdy nezapomeňte, <br>
Buďte na tom světě živi v lásce a vždy v svornosti, <br>
Ve všech křížích a soužení se vší trpělivostí.<br>
<br>
Řiď, Bože, a měj v ochraně nás všichni hříšné lidé, <br>
Sešli nám svaté andělé, aby nás vždy chránili, <br>
Odvrať od nás zlé myšlení, neb jsi všech věcí pánem, <br>
Ať tobě věrně sloužíme na věky věkův. Amen.<br>
<br>
<BR>
<BR>
</FONT>

</TD>

<TD VALIGN="top" ALIGN="left" WIDTH="120"> &nbsp; </TD>

</TR>
</TABLE>
</CENTER></BODY></HTML>

</BODY>
</HTML>