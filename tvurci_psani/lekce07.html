<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<title>Elektronická učebnice tvůrčího psaní</title>
<META http-equiv="content-type" content="text/html; charset=windows-1250">
<link href="index.css" rel="StyleSheet" type="text/css" title="formal">
</head>

<BODY TOPMARGIN="5" LEFTMARGIN="0" bgcolor="white">
<center><table width="750"><tr><td>

<table width="750" cols="5" cellpadding="0" cellspacing="0"><tr>
<td valign="top"><a href="http://www.volny.cz/eucebnice/index.html"><img src="obrazky/logo.gif" border=0 alt="Úvodní stránka" WIDTH=130 HEIGHT=60></a></td>
<td width="2"></td>
<td valign="top"><a href="http://www.volny.cz/abeceda.kurzy" target="_blank"><img src="obrazky/reklama.gif" border=0 alt="Nyní také dálkově !"></a></td>
<td width="2"></td>
<td valign="top"><a href="http://www.ceskaliteratura.cz" target="_blank"><img src="obrazky/cllogo.gif" border=0 alt="Nejlepší literární portál"></a></td>
</tr>
</table>

<table width="750" cols="3" cellspacing="0"><tr>
<td bgcolor="silver" align="left"><b>&nbsp;<a href="index.html" title="zpět na obsah">Tvůrčí psaní</a> &gt; </b></td>
<td align="right" width="10" bgcolor="silver"><A HREF="licence.html" TARGET="_blank" >licenční&nbsp;podmínky</A></td>
<td align="right" bgcolor="silver" width="10">&nbsp;&copy;&nbsp;<a href="autor.html" title="informace o šéfredaktorovi celého projektu">Radek&nbsp;Sárközi</a>&nbsp;</td>
</tr></table>
<br>
<table width="750" cols="3" border="0" cellpadding="0" cellspacing="0" background="starovekp.gif">
<tr><td width="190" valign="top">
<h4></h4>
<b>
<br><br>

</td>
<td width="340" bgcolor="white" valign="top">

<table width="*" cols="1" cellpadding="0" cellspacing="5" bgcolor="silver" border="0"><tr bgcolor="silver"><td width="340" bgcolor="silver" valign="top">
<h2>POPIS A LÍČENÍ</h2>

<h5>Lekce 07</h5>

V minulé lekci jsme se zaměřili na vypravěče a vypravování. Ovšem nedílnou součástí prozaických děl je také <B>popis</B>. Vypravěč nejenom vypráví příběh a posunuje dál děj, ale také popisuje prostředí, ve kterém se děj odehrává. V klasických románech se popisuje především <B>krajina </B>(např. ve venkovských románech) nebo <B>kraj</B>, ve kterém žijí jednotlivé postavy. Dalším vděčným tématem pro popis jsou <B>příbytky</B>, ve kterých postavy bydlí. A nakonec jsou to samotné<B> postavy</B> (oblečení, vzhled) nebo nějaké konkrétní <B>předměty</B>. <br>
<br>
Když se nějaký režisér rozhodne natočit film podle románu, musí všechny popisy "zhmotnit". Dát jim nějakou konkrétní vizuální podobu. To, co si čtenář pouze představoval, divák filmu přímo vidí, proto už nemusí zapojovat vlastní fantazii a musí se soustředit na děj a vizuální efekty. <B>Oproti vypravování je tedy popis jakýmsi zpomalovacím prostředkem. </B>Dlouhé popisy mohou být nudné (už jsem zmiňoval Aloise Jiráska a realisty), proto od nich současní autoři často upouštějí, zvláště v těch literárních žánrech, které mají čtenáře v první řadě pobavit a zaujmout…<br>
<br>
Pokud není popis příliš detailní, umožňuje čtenáři rozvíjet vlastní představivost. Každý čtenář si tedy může pod slovem "hustý les", "rozpadlý srub" nebo "vysoký chlapík" představit něco jiného. V tom je hlavní síla popisu.<br>
<br>
Umělecký popis bývá v odborné slohové terminologii nazýván <B>líčení</B>. Je to popis, který je subjektivně zabarvený (není tedy objektivní a často vychází i z okamžitého rozpoložení dané postavy nebo vypravěče) a ve kterém autor hojně využívá prostředky básnického jazyka (přirovnání, metafory atd.).<br>
<br>
Popis i líčení by měly mít konkrétní účel. Autor by měl vědět, proč použil určitý popis zrovna v daném okamžiku a proč přerušil vypravování. Stejně jako rytmus v poezii nebo básnické figury může i popis využívat spisovatel spíše intuitivně. Vhodnost a umělecká síla popisu potom závisí hlavně na autorově talentu.<br>
<br>
<B>Spisovatel by měl být také dobrým pozorovatelem.</B> Měl by si všímat věcí kolem sebe, měl by
"vidět, co ostatní nevidí" a měl by to umět vyjádřit (popsat). K tomu musí zvolit vhodné prostředky! <br>
<br>
Vždycky, když budete psát popis nebo líčení, odpovězte si na otázku, proč ho používáte, s jakým cílem nebo účelem. <B>Jakou reakci má vyvolat ve čtenáři? </B>I to patří k umění psát - předvídání reakce čtenářů v daný okamžik!<br>
<br>
Zkuste si odpovědět na otázku, <B>co bylo záměrem spisovatelů, když psali následující popisy</B> (všimněte si, že popis nelze vždy jednoznačně oddělit od vlastního vypravování a oba postupy se velmi rychle střídají nebo i prolínají):<br>
<br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD><b>COMTE DE LAUTRÉAMONT: ZPĚVY MALDOROROVY  </b><br>
<br>
V několika řádkách vyložím, jak byl Maldoror dobrý ve svých raných letech, kdy žil šťastně; již se stalo. Později zjistil, že se narodil zlý: neobyčejný osud! Dlouhá léta tajil svou povahu, jak jen dovedl, ale nakonec mu to nepřirozené přemáhání způsobilo každodenní návaly krve do hlavy, takže již nemohl takový život snést a pustil se odhodlaně na dráhu zla… sladká odevzdanost! Kdo by si to pomyslel! Když líbal dítě s růžovým líčkem, chtělo se mu břitvou mu odříznout tváře a byl by to často vykonal, nebýt Spravedlnosti s jejím dlouhým průvodem trestů, která mu v tom vždycky zabránila. Nebyl lhář, přiznával pravdu a říkal, že je krutý. <br>
*** <br>
Vyznám se ve čtení věku z fyziognomických čar čela: je mu šestnáct let a čtyři měsíce! Je krásný jako vtažitelnost drápů u dravých ptáků; nebo jako nejistota svalových pohybů v ranách na měkkých částech týlu; nebo spíš jako opakovací past na krysy, kterou každé chycené zvíře vždy zas natáhne, takže může chytat do nekonečna a fungovat i schována pod slámou; a obzvláště jako náhodné setkání šicího stroje a deštníku na pitevním stole! Mervyn… <br>
</TD></TR></TABLE>
<a href="ukazky/comte.htm" target="_blank">Další ukázky najdete zde.</a> 
<br>
<br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD><b>JAMES JOYCE: ODYSSEUS  </b><br>
<br>
Rozcházely se jejich názory v některých bodech? <br>
Štěpán otevřeně nesouhlasil s Bloomovými názory o důležitosti výživy a občanské svépomoci, kdežto Bloom mlčky nesouhlasil se Štěpánovými názory o důkazu věčnosti lidského ducha v literatuře. Bloom skrytě souhlasil se Štěpánovou opravou anachronismu, který stanoví datum obrácení irského národa z druidismu na křesťanství Patrickem, synem Calpornia, syna Potita, syna Odyssea, kterého poslal papež Celestin I. v roce 432 za panování krále Learyho, na datum kolem roku 260 za panování krále Cotnaca MacArta († 266 po Kr.), který zemřel udávením při jídle v Sletty a byl pochován v Rossnaree. Zhroucení, které Bloom připisoval prázdnému žaludku a určitým chemickým sloučeninám více méně padělaným a s různým obsahem alkoholu, podporovaným duševní námahou a příliš rychlým krouživým pohybem v unavujícím ovzduší, přičítal Štěpán tomu, že se objevil ranní obláček (jejž oba spatřili z různých pozorovacích stanovišť Sandicove a Dublinu), který zprvu nebyl větší nežli ženská ruka. <br>
Byly v některém bodu jejich názory souhlasně záporné? <br>
V otázce vlivu plynového nebo elektrického světla na vzrůst okolních paraheliotropických stromů. <br>
</TD></TR></TABLE>
<a href="ukazky/joyce.htm" target="_blank">Delší ukázku si můžete přečíst tady.</a> <br>
<br>
<br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD><b>MICHAIL BULGAKOV: EGYPTSKÁ MUMIE  </b><br>
<br>
Jeli jsme s předsedou našeho závodního výboru na služební cestu do Leningradu. Když jsme si odbyli úřední jednání, předseda mi povídá: <br>
"Víš co, Vasjo? Pojďme do Lidového domu." <br>
"Zapomněl jsem tam snad něco?" ptám se. <br>
"Blázínku," odpovídá předseda, "v Lidovém domě si odpočineš a zdravě se pobavíš, jak to odpovídá 98. článku pracovního zákoníku (zná nazpaměť všechny články, takže ho všichni považují skoro za zázrak přírody)." <br>
Dobrá. Šli jsme. Zaplatili jsme vstupné, jak se sluší, a začali jsme v praxi naplňovat 98. článek. Nejdřív jsme se uchýlili ke kolu smrti. Je to obyčejné obrovské kolo a uprostřed hůl. Z neznámého důvodu se kolo neuvěřitelnou rychlosti začne otáčet a shodí ke všem čertům každého odboráře, který si na ně sedne. Náramně legrační věc, ale záleží na tom, jak vyletíte. Já jsem vyskočil strašně legračně přes nějakou slečnu a roztrhl jsem si kalhoty. Předseda si originálně vymkl nohu a se zděšeným jekem zlomil jednomu občanovi hůlku z mahagonového dřeva. Jak letěl, všichni se káceli, protože náš předseda je těžká váha. Stručně řečeno, když upadl, pomyslel jsem si, že budeme muset volit nového předsedu. Ale on se čile vztyčil jako socha svobody a naopak občan se zlomenou hůlkou začal kašlat krev. <br>
Pak jsme zamířili do sálu kouzel, kde byl otáčivý strop a podlaha. Tady mi vypadly láhve bavorského piva, které jsme pili předtím v bufetu. V životě jsem tolik nezvracel jako v tom zatraceném sálu; předseda to snášel bez úhony. <br>
Když jsme vyšli ven, řekl jsem mu: <br>
"Kamaráde, zříkám se tvého článku. Ať všecky ty zábavy č. 98 veme čert!"<br>
</TD></TR></TABLE>
<a href="ukazky/bulgakov.htm" target="_blank">Celou povídku si můžete přečíst zde.</a> <br>
<br>
<br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD><b>GOTTFRIED AUGUST BÜRGER: BARON PRÁŠIL  </b><br>
<br>
Když Luňané zestárnou, neumírají, nýbrž se rozplynou ve vzduchu a vítr je odvane jako dým. Pít nemusejí, neboť nic nevyměšují. Na rukou mají jen jediný prst, kterým dokážou udělat všechno stejně dobře a často mnohem líp než my, pětiprsťáci.<br>
Hlava jim roste pod pravou paží. Když se vydají na nějakou cestu nebo jdou do zaměstnání, kde se musejí rychle pohybovat, obvykle ji nechávají doma; přitom se s ní mohou neustále radit, i kdyby byli třeba v Tramtárii.<br>
Chce-li někdo z velkomožných Luňanů vědět, co se děje mezi prostým obyvatelstvem, nemá zapotřebí chodit mezi lid. Jednoduše zůstane doma, to znamená, že tělo zůstane u čtyř sloupů a pošle se ven jenom hlava. Ta se všude vetře inkognito a vrátí se s čerstvými zprávami, kdykoli se majiteli zlíbí. <br>
</TD></TR></TABLE>

<a href="ukazky/prasil.htm" target="_blank">Celou historku si můžete přečíst tady.</a> <br>

<h2>POPIS A LÍČENÍ</h2>

<h5>Úkol 07</h5>

<strong>Napište jednoduchý popis nebo líčení něčeho (nebo někoho), co dobře znáte ze svého okolí. Rozhlédněte se kolem sebe! Téma nechávám na vás… </strong><br>

</td></tr></table>

</td>
<td width="190" valign="top">
<h4></h4>



</td></tr>
</table>

</td></tr></table></center>
</body>
</html>