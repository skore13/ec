<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<title>Elektronická učebnice tvůrčího psaní</title>
<META http-equiv="content-type" content="text/html; charset=windows-1250">
<link href="index.css" rel="StyleSheet" type="text/css" title="formal">
</head>

<BODY TOPMARGIN="5" LEFTMARGIN="0" bgcolor="white">
<center><table width="750"><tr><td>

<table width="750" cols="5" cellpadding="0" cellspacing="0"><tr>
<td valign="top"><a href="http://www.volny.cz/eucebnice/index.html"><img src="obrazky/logo.gif" border=0 alt="Úvodní stránka" WIDTH=130 HEIGHT=60></a></td>
<td width="2"></td>
<td valign="top"><a href="http://www.volny.cz/abeceda.kurzy" target="_blank"><img src="obrazky/reklama.gif" border=0 alt="Nyní také dálkově !"></a></td>
<td width="2"></td>
<td valign="top"><a href="http://www.ceskaliteratura.cz" target="_blank"><img src="obrazky/cllogo.gif" border=0 alt="Nejlepší literární portál"></a></td>
</tr>
</table>

<table width="750" cols="3" cellspacing="0"><tr>
<td bgcolor="silver" align="left"><b>&nbsp;<a href="index.html" title="zpět na obsah">Tvůrčí psaní</a> &gt; </b></td>
<td align="right" width="10" bgcolor="silver"><A HREF="licence.html" TARGET="_blank" >licenční&nbsp;podmínky</A></td>
<td align="right" bgcolor="silver" width="10">&nbsp;&copy;&nbsp;<a href="autor.html" title="informace o šéfredaktorovi celého projektu">Radek&nbsp;Sárközi</a>&nbsp;</td>
</tr></table>
<br>
<table width="750" cols="3" border="0" cellpadding="0" cellspacing="0" background="starovekp.gif">
<tr><td width="190" valign="top">

</td>
<td width="340" bgcolor="white" valign="top">

<table width="*" cols="1" cellpadding="0" cellspacing="5" bgcolor="silver" border="0"><tr bgcolor="silver"><td width="340" bgcolor="silver" valign="top">
<h2>Recenze a kritika</h2>

<h5>Lekce 16</h5>

<B>Recenze a kritika</B> patří spíše mezi novinářské žánry. Autor v nich předkládá čtenáři vlastní názor na nějaké umělecké dílo (případně i odbornou publikaci). Jde tedy vlastně o úvahu nebo zamyšlení nad výtvorem někoho jiného. 
<br><br>
<B>Recenze</B> má v první řadě informovat o nějaké nové události ze světa kultury (případně vědy). Recenzují se knihy, filmy, divadelní představení, hudební nahrávky, koncerty atd. Recenze slouží k tomu, aby se jejich čtenář lépe zorientoval v obrovské a ne zcela přehledné nabídce na trhu. <B>Jde tedy o jakousi protiváhu reklamy. </B>
<br><br>
<B>Recenzent</B> je nezávislá osobnost a častokrát se stává, že čtenářům dané dílo nedoporučí. Může tím ublížit jeho autorovi, protože ne vždy má recenzent pravdu. (Traduje se, že slavný český kritik <B>F.X.Šalda</B> strhal básnickou sbírku spisovatele Chaloupky tak, že raději přestal psát. Naopak je dokázáno, že Šalda některé knihy, které recenzoval, vůbec nečetl! O jedné básnické sbírce se totiž vyjádřil jako o sbírce povídek…) 
<br><br>
Čtenáři se naštěstí neřídí recenzemi stoprocentně a ani autoři hodnocených děl by se neměli řídit úsudkem jednoho recenzenta! Nepíší přece pro něj, ale z vnitřní potřeby, případně pro obyčejné čtenáře a své přátele…
<br><br>
<B>Kritiky</B> by měly být daleko hlubší než recenze. Kritik by měl své názory na konkrétní dílo podpořit věcnými <B>argumenty </B>(nejlépe přímými citacemi) a upozornit i na širší souvislosti. <B>Literární kritika</B> je vedle literární historie a teorie součástí literární vědy. To by si měl uvědomit každý, kdo se pokouší psát kritiky. Doufám, že víte, že psát kritiku neznamená dílo absolutně zkritizovat a totálně strhat… Kritika může vyznít i pozitivně! Kritik by měl totiž dílo vztahovat k určitým nadčasovým kritériím (umělecká kvalita, morálka, stav poznání atd.), ne dštít síru na jeho autora, protože se ten den špatně vyspal…
<br><br>
Spisovatel se často mění v kritika a naopak. Např. již zmíněný <B>Šalda </B>napsal v mládí povídku <B>Analýza</B>, která byla naprosto strhána a odsouzena dobovou kritikou. Na výtky odpověděl teoretickou statí <B>Synthetism v novém umění</B>, která se naopak setkala s velkým ohlasem, a proto raději přešel k psaní esejí a kritik… Básník <B>Jan Neruda</B> se zase pokoušel o dramatickou tvorbu, ale na jeho hry nikdo nechodil. Proto začal psát alespoň divadelní kritiky, ve kterých proslul mnohem více! Také řada dalších významných spisovatelů psala zároveň recenze a kritiky.
<br><br>
Recenze a kritiky vycházejí v kulturních rubrikách novin a časopisů, zvláštní místo pak mají v časopisech uměleckých (např. literárních). Rozhodně vaší pozornosti doporučuji kritiky a recenze, které vyšly na webu <A HREF="http://www.ceskaliteratura.cz/recenze.htm" TARGET="_blank">www.ceskaliteratura.cz/recenze.htm</A>. 
<br><br>
Jestliže vyjde na vaše dílo zdrcující kritika, vzpomeňte si na <B>Máchův Máj</B>, který byl dobovou kritikou zcela odsouzen a dnes je považován za báseň básní!

<h2>Recenze</h2>

<h5>Úkol 16</h5>

<B>Navštivte web <A HREF="http://www.pismak.cz" TARGET="_blank">www.pismak.cz</A>, vyberte si nějaký text a napište na něj recenzi.</B>



</td></tr></table>

</td>
<td width="190" valign="top">

</td></tr>
</table>

</td></tr></table></center>
</body>
</html>