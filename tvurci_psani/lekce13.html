<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<title>Elektronická učebnice tvůrčího psaní</title>
<META http-equiv="content-type" content="text/html; charset=windows-1250">
<link href="index.css" rel="StyleSheet" type="text/css" title="formal">
</head>

<BODY TOPMARGIN="5" LEFTMARGIN="0" bgcolor="white">
<center><table width="750"><tr><td>

<table width="750" cols="5" cellpadding="0" cellspacing="0"><tr>
<td valign="top"><a href="http://www.volny.cz/eucebnice/index.html"><img src="obrazky/logo.gif" border=0 alt="Úvodní stránka" WIDTH=130 HEIGHT=60></a></td>
<td width="2"></td>
<td valign="top"><a href="http://www.volny.cz/abeceda.kurzy" target="_blank"><img src="obrazky/reklama.gif" border=0 alt="Nyní také dálkově !"></a></td>
<td width="2"></td>
<td valign="top"><a href="http://www.ceskaliteratura.cz" target="_blank"><img src="obrazky/cllogo.gif" border=0 alt="Nejlepší literární portál"></a></td>
</tr>
</table>

<table width="750" cols="3" cellspacing="0"><tr>
<td bgcolor="silver" align="left"><b>&nbsp;<a href="index.html" title="zpět na obsah">Tvůrčí psaní</a> &gt; </b></td>
<td align="right" width="10" bgcolor="silver"><A HREF="licence.html" TARGET="_blank" >licenční&nbsp;podmínky</A></td>
<td align="right" bgcolor="silver" width="10">&nbsp;&copy;&nbsp;<a href="autor.html" title="informace o šéfredaktorovi celého projektu">Radek&nbsp;Sárközi</a>&nbsp;</td>
</tr></table>
<br>
<table width="750" cols="3" border="0" cellpadding="0" cellspacing="0" background="starovekp.gif">
<tr><td width="190" valign="top">
<h4></h4>
<b>
<br><br>

</td>
<td width="340" bgcolor="white" valign="top">

<table width="*" cols="1" cellpadding="0" cellspacing="5" bgcolor="silver" border="0"><tr bgcolor="silver"><td width="340" bgcolor="silver" valign="top">
<h2>Na hranicích mezi poezií a prózou</h2>

<h5>Lekce 13</h5>

Na konci 19. století se v literatuře začal prosazovat <B>volný verš</B>. Jako první s ním přišel americký básník <B>Walt Whitman</B>, autor sbírky <B>Stébla trávy</B>. <B>Volný verš se od běžného vázaného verše liší nepravidelnou délkou jednotlivých veršů</B> (někdy tvoří verš jen jedno slovo, jindy i několik řádek textu) a tím, že <B>postrádá rýmy</B> (a tedy i pravidelné rýmové schéma) a pravidelné sloky. Rytmus básní psaných volným veršem je takřka nezřetelný a blíží se spíše próze. Rytmus volných veršů už není dán pravidelným střídáním přízvučných a nepřízvučných slabik, ale větnou intonací. Jasnější obrázek o volném verši si můžete udělat z následující ukázky:
<br><br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD>
<B>WALT WHITMAN: JÁ PŘIROZENÝ </B>
<br><br>
Já přirozený, Příroda,<br>
Milující den, stoupající slunce, přítel, s kterým jsem 
     <dd>šťasten,<br>
Paže mého přítele volně visící přes mé rameno, <br>
Stráň bílá květy horského jeřábu,<br>
Táž za pozdního podzimu, odstíny červeně, žluti, hnědi, 
     <dd>purpuru
     <dd>a světlé i temné zeleně,<br>
Hustý povlak trávy, zvěř a ptáci, osamělý neupravený břeh, 
    <dd> planá jablka, oblázky,<br>
Krásné odkapávající úlomky, nedbalý seznam jedné věci 
     <dd>za druhou, jak jsem je k sobě náhodně přivolával nebo 
     <dd>na ně myslil,<br>
Skutečné básně (neboť co nazýváme básněmi, jsou pouze 
     <dd>obrazy),<br>
Básně noční osamělosti a lidí, jako jsem já,<br>
Ta báseň plaše skloněná a neviditelná, kterou stále nosím 
     <dd>u sebe a kterou nosí u sebe všichni muži<br>
(Vězte jednou provždy, prohlašuji to úmyslně, kdekoli jsou 
     <dd>muži jako já, tam jsou naše mužné, číhající mužské 
    <dd>básně),<br>
</TD></TR></TABLE>
<br><br>
Volný verš se postupně prosadil jako hlavní básnická forma vyjádření a <B>v současné době píše většina autorů právě volným veršem</B>, i když vázaná poezie zcela nevymizela. Někteří básníci se pohybují na hranici mezi volným a vázaným veršem. Jejich básně například obsahují jen několik rýmů, často méně zřetelných (<B>asonanci</B> = zvuková shoda samohlásek na konci veršů nebo <B>konsonanci </B>= zvuková shoda souhlásek na konci veršů). Dobrým příkladem využití asonancí je tato <B>Halasova </B>báseň:
<br><br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD>
<B>FRANTIŠEK HALAS: MAZURSKÉ BAŽINY </B>
<br><br>
Lesklé plody šrapnelů s hořkým jádrem smrti <br>
kdo prosil o tu ocelovou manu <br>
tvář mrtvých prázdná jak palimpsesty <br>
spí v bahnu 
<br><br>
Zavšivenci po příkladu svých vší <br>
do kůže země se zahryzli <br>
nebesa plyny rezaví <br>
setniny zbloudily 
<br><br>
Mazurské bažiny podivných žab <br>
lstivá melodie smrti <br>
bahnem se zalykat <br>
a zpívat příšerný zpěv lásky 
<br><br>
Maminko <br>
Maminko <br>
</TD></TR></TABLE>
<br><br>
Mistrem prolínání vázaného a volného verše byl zase <B>Jiří Wolker</B>:
<br><br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD>
<B>JIŘÍ WOLKER: VĚCI </B>
<br><br>
Miluji věci, mlčenlivé soudruhy, <br>
protože všichni nakládají s nimi, <br>
jako by nežily, <br>
a ony zatím žijí a dívají se na nás <br>
jak věrní psi pohledy soustředěnými <br>
a trpí, <br>
že žádný člověk k nim nepromluví. <br>
Ostýchají se první dát do řeči, <br>
mlčí, čekají, mlčí, <br>
a přeci <br>
tolik by chtěly trochu si porozprávět! 
<br><br>
Proto miluji věci <br>
a také miluji celý svět. <br>
</TD></TR></TABLE>
<br><br>
Jak je patrno, <B>volný verš stojí přímo na hranici mezi poezií a prózou.</B> Už za touto hranicí se nacházejí tzv. <B>básně v próze</B>. Jde o krátké lyrické prózy s minimem děje. Průkopníkem tohoto způsobu vyjádření nebyl nikdo menší než <B>Charles Baudelaire</B> (viz jeho sbírka <B>Malé básně v próze</B>), u nás se tomuto žánru věnoval např. <B>Jakub Deml</B> (<A HREF="http://www.deml.cz" TARGET="_blank">www.deml.cz</A>):
<br><br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD>
<B>JAKUB DEML: MOJI PŘÁTELÉ</B>
<br><br>
KAPRADINO, dnes je tomu už dávno, pověz mi tedy, jaká to byla píseň, kterou pěly borovice a při níž se mi chtělo umříti? Je možno, aby píseň mariánská byla ze všech nejsmutnější? Anebo proto tak se zachvíval hvozd a slzely staré skály, že to byla píseň poutnická? A pověz mi, může-li celý sbor znít jako sólo? Kde vykrvácel ten hlas, a kde jej opět uslyším? Proč odcházejí ti nejdražší a proč nás nevzali s sebou? Hle, na celém světě není už bytosti, před níž bychom se nemuseli za něco hanbiti! Ó Matko, a Ty - Nenávratná! Všichni chtějí od nás tak málo… 
</TD></TR></TABLE>
<br><br>
Další formou na hranici poezie a prózy je<B> rytmizovaná próza</B>. Příklad takového textu se už v tomto kurzu objevil. Byla to ukázka z experimentálního textu <B>Milana Nápravníka Předmoucha</B>:
<br><br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD>
<B>MILAN NÁPRAVNÍK: PŘEDMOUCHA</B>
<br><br>
Co zase? Veselo? Zase už prskání? Zase už veselo, veselo, kyselo, zase už hopsání, zase už vrcení, zase už strkání, hopsasa dup? Zase! Ozve se pach strachu v hlase. Zase už přelezu. Zase je na čase. Cože? Na čase. Nevěřím ničemu! Udělám veselo, skutečné veselo, navzdory tvrzení, zení a mrazení, navzdory vzdorům a navzdory nádorům udělám veselo, veselo, kyselo. Zvrátím se na záda! Zvrtnu se na nohy! Kousek si přeběhnu! Zábava pro bohy! Udělám náramné veselo! Kec! Zabrnkám na nos a zapískám na ucho, zaskřípu na zuby, zahraju na čelo! Však já jim ukážu! Udělám veselo, veselo, jaké tu od jara nebylo! Udělám veselo, že se to vyděsí, vyděsí, vyrazí, vyvěsí, pokazí! Vydráždím MRAVENCE! Do zpěvu! Do tance! Cože si nepřáli? Proč že si nehráli? Zapotím na uších, aby se zasmáli! Braň se, kdo můžeš! Mraky jsou z popela! Mech leze po schodech ušima do čela! Blýská se na časy! Nebe je z mosazi. Drolí se páteře, ruce jsou od sazí! Nahne se věž! Sklepení! Pleš! Rachotí koblihy, nárazy, námrazy, prkna už praskají pod tíhou nákazy! Cení se pukliny, bortí se knihy! Tekou ven sliny a řinou se plyny. Začíná pracovat, začíná dýchat a začíná prskat a potit se, kýchat, bublá a saje a nažloutlé okraje, lezou sem pukliny ve vůni čaje! Spas se, kdo můžeš! MRAVENEC leze! Začíná neřádit poslední veselo! Začíná ječet! Ječet a skučet! Skučet a naříkat, svrbět a mečet! Troubí se na harfu! Tající odvahu! Polštáře bílého mechu už potichu napadly smrtelné raněnou podlahu! Vlezte si do škvíry! Spaste se do díry! Veselo navzdory všemu se setmělo! Navzdory všemu! Navzdory živému! Jíl mezi prsty! Ve vleku pokleku! Konec! Začnou se bělat i kouty! Lezou z nich žravé a rdousivé kornouty! Vlhnoucí stěny! Sedá si strop! Rákosky lezoucí z pobledlé omítky trhají pletivo, derou se o překot! Co vám teď zbylo? Jediná ctnost! Jediná ctnost, ta, jež je vám vlastní, je bezmocná zběsilost! Bezmocná zběsilost! Jediná cmost, ta, jež je vám vlastní, je bezmocná zběsilost! Jediná zběsilost! Jediná ctnost, ta, jež je vám vlastní, je bezmocná zběsilost! Bezmocná ctnost! Jediná ctnost, ta, jež je vám vlastní, je bezmocná zběsilost! Jediná ctnost! Bezmocná ctnost, ta, jež je vám vlastní, je jediná zběsilost. Bezmocná ctnost, 
</TD></TR></TABLE>
<br><br>
Vraťme se ale k poezii. V 60. letech vznikla v Německu tzv. <B>experimentální poezie</B>. Šlo o tvorbu, která se inspirovala v moderní vědě a technice (zvláště kybernetice a teorii informace). Brzy se tento směr rozšířil do celého světa, kde získal různé podoby a názvy jako <B>konkrétní poezie, fónická poezie, vizuální poezie, taktilní poezie atd.</B>
<br><br>
V Čechách se této tvorbě věnoval např. <B>Jiří Kolář</B> (<A HREF="http://www.volny.cz/eucebnice/literatura/kolar.html">www.volny.cz/eucebnice/literatura/kolar.html</A>) a v současné době na ni navazuje hudebník <B>Petr Váša</B>. Myslím, že nejlepší bude, když si "přečtete" následující ukázky:
<br><br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD>
<B>LADISLAV NEBESKÝ: KURS BINÁRNÍ POEZIE</B>
<br><br>
<PRE>
a   	OO 	o   	OIOOO 
e   	OOO 	r   	OOOIO 
f   	II 	u   	IOOOOOO 
m   	IOOO 	w   	IIOO 	
n   	O 	ž   	IIOOOIOOOI


IIOOOIOOOIOOOOOO	žena
IIOOOIOOOIOOOOOO	femme
IIOOOIOOOIOOOOOO	woman
IIOOOIOOOIOOOOOO	frau
</PRE>
</TD></TR></TABLE>
<br><br>
V této básni se využívá princip počítačů, které všechny informace převádějí na sled jedniček a nul.
<br><br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD>
<B>JIŘÍ KOLÁŘ: CALDER</B>
<br><br>
<A HREF="ukazky/calder.gif" TARGET="_blank"><IMG SRC="ukazky/calder.gif" WIDTH=355 ALT="zvětšit" BORDER=0></A>
</TD></TR></TABLE>
<br><br>
Pokud znáte výtvarníka Caldera, snadno pochopíte, co je námětem této experimentální básně. 

<h2>Text </h2>

<h5>Úkol 13</h5>

<B>Vyberte si formu, která stojí na pomezí mezi prózou a poezií, a pokuste se napsat vlastní text v tomto stylu (volný verš, báseň v próze, rytmizovaná próza nebo experimentální báseň).
</B>
</td></tr></table>

</td>
<td width="190" valign="top">
<h4></h4>



</td></tr>
</table>

</td></tr></table></center>
</body>
</html>