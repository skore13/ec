<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<title>Elektronická učebnice tvůrčího psaní</title>
<META http-equiv="content-type" content="text/html; charset=windows-1250">
<link href="index.css" rel="StyleSheet" type="text/css" title="formal">
</head>

<BODY TOPMARGIN="5" LEFTMARGIN="0" bgcolor="white">
<center><table width="750"><tr><td>

<table width="750" cols="5" cellpadding="0" cellspacing="0"><tr>
<td valign="top"><a href="http://www.volny.cz/eucebnice/index.html"><img src="obrazky/logo.gif" border=0 alt="Úvodní stránka" WIDTH=130 HEIGHT=60></a></td>
<td width="2"></td>
<td valign="top"><a href="http://www.volny.cz/abeceda.kurzy" target="_blank"><img src="obrazky/reklama.gif" border=0 alt="Nyní také dálkově !"></a></td>
<td width="2"></td>
<td valign="top"><a href="http://www.ceskaliteratura.cz" target="_blank"><img src="obrazky/cllogo.gif" border=0 alt="Nejlepší literární portál"></a></td>
</tr>
</table>

<table width="750" cols="3" cellspacing="0"><tr>
<td bgcolor="silver" align="left"><b>&nbsp;<a href="index.html" title="zpět na obsah">Tvůrčí psaní</a> &gt; </b></td>
<td align="right" width="10" bgcolor="silver"><A HREF="licence.html" TARGET="_blank" >licenční&nbsp;podmínky</A></td>
<td align="right" bgcolor="silver" width="10">&nbsp;&copy;&nbsp;<a href="autor.html" title="informace o šéfredaktorovi celého projektu">Radek&nbsp;Sárközi</a>&nbsp;</td>
</tr></table>
<br>
<table width="750" cols="3" border="0" cellpadding="0" cellspacing="0" background="starovekp.gif">
<tr><td width="190" valign="top">
<h4></h4>
<b>
<br><br>

</td>
<td width="340" bgcolor="white" valign="top">

<table width="*" cols="1" cellpadding="0" cellspacing="5" bgcolor="silver" border="0"><tr bgcolor="silver"><td width="340" bgcolor="silver" valign="top">
<h2>BELETRIE</h2>

<h5>Lekce 01</h5>
Všechny umělecké texty (povídky, básně, divadelní hry…) označujeme společným názvem <B>beletrie</B>. Toto slovo bylo převzato z francouzštiny - spojení "belles letres" původně znamenalo "krásná próza" nebo "krásná písmena". Už z názvu je tedy patrné, že beletrie by se měla od ostatních textů v něčem odlišovat. Umělecké texty nejsou strohými nositeli informací. Jsou krásné!<br>
<br>
<B>Krása </B>je ovšem kategorie estetická a navíc velmi těžko uchopitelná. Během dlouhého lidského vývoje se ideál krásy změnil nesčetněkrát a nikdo dnes nemůže tušit, co bude lidmi považováno za krásné třeba za 50 let. Můžeme jen doufat, že nějaká představa krásy tu ještě bude. Protože kdyby tu nebyla, znamenalo by to, že lidé už nejsou lidmi. Krása je totiž provází odnepaměti. <br>
<br>
Nejlépe je to vidět na <B>umění </B>výtvarném. Už pravěký člověk maloval na stěny svých jeskyní zvířata - my si dnes obdobně věšíme obrazy do obývacích pokojů. Moderní člověk většinou nemá potřebu zdobit si svůj byt vlastními výtvory. Spoléhá se na reprodukce slavných uměleckých děl nebo na originály profesionálních výtvarníků. Tvoření se tak stalo doménou "specialistů".<br>
<br>
Stejný vývoj nastal i v ostatních uměleckých oborech, literaturu nevyjímaje. Už od školy jsme seznamováni s obrovským množstvím slavných jmen, jejichž životopisy a seznamy děl si máme zapamatovat. Co je podstatou psaní (tvoření) se ale většinou nedovíme. Skutečný spisovatel jako by zmizel pod lavinou letopočtů a dalších životopisných údajů…<br>
<br>
Vraťme se ale k beletrii a k ideálu krásy. Většina dnes velmi slavných <B>umělců </B>byla za svého života vysmívána. Byli to totiž svým způsobem průkopníci, prorokové a nové krásy a estetiky, tvůrci nových uměleckých postupů. Často trvalo publiku celou generaci, než dokázalo jejich tvorbu vstřebat. Příkladem mohou být francouzští prokletí básníci. Tito umělci se vzbouřili proti oficiálnímu kánonu umění, který představoval tzv. Parnas. Parnasisté ale byli příliš silní a nepustili své konkurenty mezi sebe. Charles Baudelaire, který se rozhodl, že bude hledat "krásu v ošklivosti" se ocitl v nemilosti. Jeho básnická sbírka Květy zla byla cenzurována a sám autor se kvůli ní ocitl před soudem. Vidíme tedy, že nové umění se často setkává s odporem nejen umění starého (které v tomto případě reprezentují parnasisté), ale také se společenskou morálkou, což může vyústit až v cenzurou. <br>
<br>
<B>Společnost </B>vždycky nutí umělce, aby byl konvenční. Jednou se ohání etikou, jindy budováním lepších zítřků nebo se snaží poblouznit spisovatele penězi a úspěchem. Vždy je tu ale nějaký tlak, se kterým se musí každý tvůrce vyrovnat. V totalitních státech je to oficiální ideologie (fašismus, nacismus, komunismus, socialistický realismus), která spisovatelům oznamuje: kdo nejde s námi, jde proti nám. Nezávislý umělec je státem přímo pronásledován a je mu neustále zabraňováno v kontaktu s publikem. V demokratických státech je zase trvale přítomen tlak peněz a módy (piš to, co se čte, co čtenáři vyžadují, co je komerčně úspěšné). Spisovatel se ale může rozhodnout, jestli se vydá cestou okamžitého úspěchu, nebo cestou hledání nových forem, témat a postupů. Cesta hledání může ovšem skončit bezvýsledným blouděním. Není to procházka růžovou zahradou, ale spíše močálem, ve kterém může člověk snadno utonout… <br>

<h2>IDEÁLNÍ SPISOVATEL (ÚVAHA)</h2>

<h5>Úkol 01</h5>

Ladislav Klíma se neustále opíjel a žral myši. Konstantin Biebl napsal básnickou sbírku Bez obav a spáchal sebevraždu. Jan Zahradníček a Václav Havel strávili řadu let v komunistických žalářích. Ladislav Stroupežnický si při pokusu o sebevraždu ustřelil nos. O Máchovi ani nevíme, jak vypadal, protože zemřel v 26 letech. Pavel Kohout se proslavil stupidními budovatelskými říkankami, byl spolupracovníkem StB, ale v 70. letech se stal vůdčí postavou disidentského hnutí, byl zbaven československého občanství a do vlasti se mohl vrátit až po roce 1989. Balzac psal ve stoje, oděn do mnišského hávu. Hemingway miloval koridu. Hašek poslední kapitoly Švejka nepsal, ale diktoval. Homér byl prý slepý. Schiller psal pod různými pseudonymy pochvalné recenze na svá vlastní díla. George Orwell udával lidi, které podezříval z kontaktů s komunisty. Marinetti podporoval fašisty. Nezval psal ódy na Stalina… <br>
<br>
<b>Zamyslete se na tím, jaký by měl být ideální spisovatel (třeba vy). Měla by vám k tomu stačit jedna stránka!</b><br>

</td></tr></table>

</td>
<td width="190" valign="top">
<h4></h4>



</td></tr>
</table>

</td></tr></table></center>
</body>
</html>