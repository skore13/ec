<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<title>Elektronická učebnice tvůrčího psaní</title>
<META http-equiv="content-type" content="text/html; charset=windows-1250">
<link href="index.css" rel="StyleSheet" type="text/css" title="formal">
</head>

<BODY TOPMARGIN="5" LEFTMARGIN="0" bgcolor="white">
<center><table width="750"><tr><td>

<table width="750" cols="5" cellpadding="0" cellspacing="0"><tr>
<td valign="top"><a href="http://www.volny.cz/eucebnice/index.html"><img src="obrazky/logo.gif" border=0 alt="Úvodní stránka" WIDTH=130 HEIGHT=60></a></td>
<td width="2"></td>
<td valign="top"><a href="http://www.volny.cz/abeceda.kurzy" target="_blank"><img src="obrazky/reklama.gif" border=0 alt="Nyní také dálkově !"></a></td>
<td width="2"></td>
<td valign="top"><a href="http://www.ceskaliteratura.cz" target="_blank"><img src="obrazky/cllogo.gif" border=0 alt="Nejlepší literární portál"></a></td>
</tr>
</table>

<table width="750" cols="3" cellspacing="0"><tr>
<td bgcolor="silver" align="left"><b>&nbsp;<a href="index.html" title="zpět na obsah">Tvůrčí psaní</a> &gt; </b></td>
<td align="right" width="10" bgcolor="silver"><A HREF="licence.html" TARGET="_blank" >licenční&nbsp;podmínky</A></td>
<td align="right" bgcolor="silver" width="10">&nbsp;&copy;&nbsp;<a href="autor.html" title="informace o šéfredaktorovi celého projektu">Radek&nbsp;Sárközi</a>&nbsp;</td>
</tr></table>
<br>
<table width="750" cols="3" border="0" cellpadding="0" cellspacing="0" background="starovekp.gif">
<tr><td width="190" valign="top">
<h4></h4>
<b>
<br><br>

</td>
<td width="340" bgcolor="white" valign="top">

<table width="*" cols="1" cellpadding="0" cellspacing="5" bgcolor="silver" border="0"><tr bgcolor="silver"><td width="340" bgcolor="silver" valign="top">
<h2>POEZIE, BÁSEŇ, VERŠ...</h2>

<h5>Lekce 02</h5>

Slova jako poezie, báseň nebo verš tvoří neoddělitelný celek, který je spojený s jednou z hlavních literárních forem. Kdysi se ale používal ve zcela jiném významu než dnes. Tento původní (etymologický) význam nám pomůže odhalit leccos z podstaty básnictví, a proto se ho pokusím v úvodu k této lekci rozkrýt:<br>
<br>
<li>Slovo <B>poezie </B>se do české slovní zásoby dostalo přes francouzštinu, latinu a řečtinu. Ve starověkém Řecku mělo ovšem slovo <B>poiesis </B>(poieo) daleko širší význam a dalo by se přeložit jako "tvořím". Poezie byla tedy původně <B>tvorba obecně</B>, nejen skládání básní, ale také skládání hudby, vytváření soch, obrazů a dalších uměleckých předmětů. <B>Poeta </B>(člověk poetický) by tedy měl mít daleko širší rozhled. Neměl by se zajímat pouze o literaturu, ale také o ostatní druhy umění. A nejen o ně! Protože všude, kde se něco vytváří, kde vzniká něco nového, všude tam  můžeme najít poezii… <br>
<br>
<li>Původ slova <B>báseň </B>je složitější. Vzniklo z praslovanského slova <B>báj </B>(bájiti), což bylo synonymum pro slova "hlas" nebo "vypravování" (vyprávěti). Staročeské slovo báseň znamenalo přímo "výmysl" a zachovalo se v ustálených spojeních jako "přestaň básnit", "básnil o něčem". <B>Básník </B>je tedy člověk, který něco nového vymýšlí, tvoří, pod jeho rukama vzniká báseň…<br>
<br>
<li>Posledním slovem je <B>verš</B>. Vzniklo z latinského <B>versus</B>, což se dá přeložit jako "opakování" nebo "obrat". Slovem<B>veršotepec </B>můžeme označit básníka, který tvoří spíše mechanicky a  často se opakuje. Opakování sice tvoří podstatu poezie, ale je to opakování na zcela jiné úrovni…<br>
<br>
Dá se říct, že báseň rozeznáme od prózy na první pohled. Je totiž rozdělena do veršů a často i do pravidelných slok. To ale není podstata poezie, jenom její vedlejší příznak! Poezie se totiž od prózy liší pravidelným rytmem. Je to právě <B>rytmus</B>, tedy pravidelné opakování, který dělá z věty verš a z textu báseň.<br>
<br>
Každý jazyk využívá trochu jiné prvky, aby zdůraznil pravidelný rytmus v poezii. Antičtí básníci vybírali slova v takovém sledu, aby se pravidelně střídaly dlouhé a krátké slabiky. Tak vytvořili časomíru, neboli <B>časoměrný verš</B>. Pro češtinu je ale přirozenější využívat pravidelné střídání slabik přízvučných a nepřízvučných – <B>sylabotónický verš</B>. <br>
<br>
Talentovaný básník to dělá podvědomě, rytmus cítí a ctí víceméně automaticky. Nemusí slova rozebírat a zkoumat jejich rytmickou stavbu. Skládá je přirozeně za sebou tak, jak potřebuje. <br>
<br>
<li>Další prvek, který posiluje rytmus básně, je <B>rým</B>. (Také původní význam tohoto slova je velmi zajímavý. Dostalo se k nám z němčiny přes francouzštinu, latinu (rhytmus) a řečtinu. Už řecké slovo <B>rhythmos </B>znamenalo pravidelné střídání a bylo odvozeno od slova rheo (=téci) podle pravidelného mořského vlnobití…) Je to zvuková shoda slov nebo jejich konců, která vymezuje konec jednoho a začátek následujícího verše.<br>
<br>
Většina lidí má poezii spojenou právě s rýmem, i když to není její skutečná podstata, jak jsme si ukázali výše. Je ovšem pravda, že většina klasických básní rýmy obsahuje. <B>Rýmující se verše mívají navíc stejný počet slabik. </B>Skutečný básník opět nemusí slabiky počítat! Jejich počet totiž vyplývá z přirozeného rytmu básně…<br>
<br>
Tyto informace si klidně můžete ověřit na následující básni:<br>
<br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white">
<TR><TD><b>KAREL HLAVÁČEK: HRÁL KDOSI NA HOBOJ </b><br>
<br>
Hrál kdosi na hoboj, a hrál již kolik dní, <br>
hrál vždycky na večer touž píseň mollovou <br>
a ani nerozžal si oheň pobřežní, <br>
neb všecky ohně, prý, tu zhasnou, uplovou. <br>
<br>
Hrál dlouze na hoboj, v tmách na pobřeží, v tmách, <br>
na plochém pobřeží, kde nikdo nepřistál: <br>
hrál pro svou Lhostejnost, či hrál spíš pro svůj Strach? <br>
byl tichý Pastevec, či vyděděný Král? <br>
<br>
Hrál smutně na hoboj. Vzduch zhluboka se chvěl <br>
pod písní váhavou a jemnou, mollovou... <br>
A od vod teskně zpět mu hoboj vlhkem zněl: <br>
jsou ohně marny, jsou, vždy zhasnou, uplovou. <br>
</TD></TR></TABLE>
<br>
Vidíte tři pravidelné čtyřveršové sloky, ve kterých se opakují střídavě rýmy. Rýmující se verše mají stejný počet slabik.

<h2>BÁSEŇ</h2>

<h5>Úkol 02</h5>

<TABLE COLS=1 WIDTH="100%" border="0" cellpadding="2" cellspacing="0" bgcolor="white">
<TR><TD><b>ANTONÍN SOVA: OLŠE </b><br>
<br>
Jak jsem, olše, měl vás rád, <br>
v podvečerní, vonný chlad, <br>
nad vodou když schýlen sám <br>
stín váš chvěl se sem a tam. <br>
<br>
Rybářův dnes táhlý hlas <br>
nocí hlubokou se třás, <br>
šumot mlýnských vážných kol <br>
ve mně vzbouzel starý bol. <br>
<br>
V třtinách sluka, černý bod, <br>
čeřila jen vlny vod, <br>
a v mé duši také tak <br>
bloudil zlatých snění pták.<br>
</TD></TR></TABLE>
<br>
<strong>Váš úkol je jednoduchý - pokuste se napsat vlastní báseň s rýmy. Dbejte při tom na pravidelný rytmus (stejný počet slabik v rýmujících se verších a jednotlivých slokách). Nezapomeňte vymyslet název básně. Téma nechám na vás… </strong>



</td></tr></table>

</td>
<td width="190" valign="top">
<h4></h4>



</td></tr>
</table>

</td></tr></table></center>
</body>
</html>