<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<title>Elektronická učebnice tvůrčího psaní</title>
<META http-equiv="content-type" content="text/html; charset=windows-1250">
<link href="index.css" rel="StyleSheet" type="text/css" title="formal">
</head>

<BODY TOPMARGIN="5" LEFTMARGIN="0" bgcolor="white">
<center><table width="750"><tr><td>

<table width="750" cols="5" cellpadding="0" cellspacing="0"><tr>
<td valign="top"><a href="http://www.volny.cz/eucebnice/index.html"><img src="obrazky/logo.gif" border=0 alt="Úvodní stránka" WIDTH=130 HEIGHT=60></a></td>
<td width="2"></td>
<td valign="top"><a href="http://www.volny.cz/abeceda.kurzy" target="_blank"><img src="obrazky/reklama.gif" border=0 alt="Nyní také dálkově !"></a></td>
<td width="2"></td>
<td valign="top"><a href="http://www.ceskaliteratura.cz" target="_blank"><img src="obrazky/cllogo.gif" border=0 alt="Nejlepší literární portál"></a></td>
</tr>
</table>

<table width="750" cols="3" cellspacing="0"><tr>
<td bgcolor="silver" align="left"><b>&nbsp;<a href="index.html" title="zpět na obsah">Tvůrčí psaní</a> &gt; </b></td>
<td align="right" width="10" bgcolor="silver"><A HREF="licence.html" TARGET="_blank" >licenční&nbsp;podmínky</A></td>
<td align="right" bgcolor="silver" width="10">&nbsp;&copy;&nbsp;<a href="autor.html" title="informace o šéfredaktorovi celého projektu">Radek&nbsp;Sárközi</a>&nbsp;</td>
</tr></table>
<br>
<table width="750" cols="3" border="0" cellpadding="0" cellspacing="0" background="starovekp.gif">
<tr><td width="190" valign="top">
<h4></h4>
<b>
<br><br>

</td>
<td width="340" bgcolor="white" valign="top">

<table width="*" cols="1" cellpadding="0" cellspacing="5" bgcolor="silver" border="0"><tr bgcolor="silver"><td width="340" bgcolor="silver" valign="top">
<h2>Scénář</h2>

<h5>Lekce 10</h5>

Třetím literárním druhem je <B>drama</B>. Drama může být psáno ve verších (viz Shakespearovy hry), ale moderní dramata jsou většinou napsána v próze. Hlavním znakem dramatické tvorby je jevištní <B>dialog </B>mezi jednotlivými postavami divadelní hry, ale existují i představení pro jednoho herce založené na <B>monologu</B>.
<BR><BR>
Klasické dělení na komedii, tragédii (případně tragikomedii, činohru, absurdní drama…) už nemá příliš smysl, protože současné divadelní hry už nejsou tak žánrově vyhraněné jako dříve. 
<BR><BR>
Na rozdíl od poezie nebo prózy je <B>scénář </B>jen jakýsi polotovar. Báseň i povídka jsou totiž prakticky hotové už v době napsání. Scénář je jen východiskem pro režiséra, který text často dotváří, škrtá v něm, interpretuje ho… Výsledné divadelní představení tak může být velmi vzdálené původnímu záměru autora scénáře, ale nic na plat - divák chodí do divadla, málokdy divadelní hru přímo čte.
<BR><BR>
<B>Postavy</B>
<BR><BR>
Pokud píšete divadelní hru, měli byste šetřit počtem postav, aby se dala dobře jevištně realizovat. Přemýšlejte, jestli je daná postava důležitá, funkční, nezbytná. Jednotlivé postavy musíte na začátku hry vypsat (můžete je doplnit o krátké charakteristiky), jejich jména potom uvádějte v dialozích:
<BR><BR>
<B>Matka</B><BR>
<B>Ondřej</B> - její nejstarší syn<BR>
<B>Anička</B> - žena Ondřejova<BR>
<B>Arnošt, Hugo, Leopold</B> - sluhové
<BR><BR>
<B>Ondřej:</B> Nevěř jim ani slovo, mami, všichni jsou to lháři! <BR>
<B>Matka:</B> Ne, viděla jsem je spolu! Anička se líbala s Arnoštem na zahradě.
<BR><BR>
<B>Scény</B>
<BR><BR>
Divadelní hra se člení do <B>scén</B>, které se skládají z jednotlivých <B>výstupů</B>. Mezi scénami se obvykle zatahuje opona, protože se musejí přestavět kulisy, moderní divadelní technika ale často pracuje s otočným jevištěm, takže se hra nemusí přerušovat. To ovšem autora divadelní hry nemusí zajímat. V antice a klasicismu se uplatňoval <B>zákon trojí jednoty</B> (místa, času a děje). Děj hry se tedy musel odehrávat na jednom místě během jednoho dne. Což byl velmi složitý oříšek. Současní autoři už ale nejsou tímto estetickým požadavkem omezováni. V antice se také používal chór (skupina recitátorů, kteří komentovali nebo posouvali děj). Ten už v současných hrách také nenajdete. Veškeré důležité informace o ději tedy musí vyplynout z řeči postav nebo z jejich činů. Slouží k tomu nejen dialogy, ale také monology k publiku…
<BR><BR>
<B>Scénické poznámky</B>
<BR><BR>
<B>Scénické poznámky</B> se většinou uvádějí <B>v závorkách</B>, jde o texty, které na jevišti nemají zaznít, protože pouze přibližují děj nebo rozpoložení postav.
<BR><BR>
<B>Ondřej</B> (přijde): Dobrý den, mami!<BR>
<B>Matka</B> (rozzlobeně): Nechci tě ani vidět! (odejde)
<BR><BR>
Je důležité psát, kdy jednotlivé postavy přicházejí a kdy opouštějí jeviště, aby se tak oddělily jednotlivé výstupy. Také je dobré nadepsat scény. O grafické úpravě textu divadelní hry se můžete poučit např. z dramat, která vyšla tiskem nebo <A HREF="ukazky/payne.htm" TARGET="_blank">z této krátké hry Petra Payna Andělé na hlavu padlí</A>.
<BR><BR>

<IFRAME src="ukazky/shakespeare.htm" name="i" frameborder="0" scrolling="auto" marginheight="0" marginwidth="0" width="338" height="300"></IFRAME>

<BR>
<BR>
<B>Filmový scénář</B>
<BR>
<BR>
Filmový scénář se od klasického nijak zvlášť neliší. Skládá se ze dvou sloupců. V jednom najdete, co divák vidí (popis scény), ve druhém jsou příslušné dialogy herců. Měli bychom rozlišovat <B>pracovní (technický) scénář</B> (divadelní, filmový, případně i rozhlasový), který slouží hlavně režisérovi, a <B>původní scénář</B>, který napsal scénárista nebo dramatik. Podoba pracovního scénáře se může od jednoho režiséra ke druhému velmi lišit. Většinou ale obsahuje vedle textu také různě podrobné nákresy scén, výraz postav atd.

<h2>Dramatizace</h2>

<h5>Úkol 10</h5>

<B>V minulé lekci jste napsali povídku. Teď se ji (nebo alespoň jednu její část) pokuste převést do dialogů, tedy zdramatizovat. Vaším úkolem je napsat divadelní scénář.

</B></td></tr></table>

</td>
<td width="190" valign="top">
<h4></h4>



</td></tr>
</table>

</td></tr></table></center>
</body>
</html>