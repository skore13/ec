<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<title>Elektronická učebnice tvůrčího psaní</title>
<META http-equiv="content-type" content="text/html; charset=windows-1250">
<link href="index.css" rel="StyleSheet" type="text/css" title="formal">
</head>

<BODY TOPMARGIN="5" LEFTMARGIN="0" bgcolor="white">
<center><table width="750"><tr><td>

<table width="750" cols="5" cellpadding="0" cellspacing="0"><tr>
<td valign="top"><a href="http://www.volny.cz/eucebnice/index.html"><img src="obrazky/logo.gif" border=0 alt="Úvodní stránka" WIDTH=130 HEIGHT=60></a></td>
<td width="2"></td>
<td valign="top"><a href="http://www.volny.cz/abeceda.kurzy" target="_blank"><img src="obrazky/reklama.gif" border=0 alt="Nyní také dálkově !"></a></td>
<td width="2"></td>
<td valign="top"><a href="http://www.ceskaliteratura.cz" target="_blank"><img src="obrazky/cllogo.gif" border=0 alt="Nejlepší literární portál"></a></td>
</tr>
</table>

<table width="750" cols="3" cellspacing="0"><tr>
<td bgcolor="silver" align="left"><b>&nbsp;<a href="index.html" title="zpět na obsah">Tvůrčí psaní</a> &gt; </b></td>
<td align="right" width="10" bgcolor="silver"><A HREF="licence.html" TARGET="_blank" >licenční&nbsp;podmínky</A></td>
<td align="right" bgcolor="silver" width="10">&nbsp;&copy;&nbsp;<a href="autor.html" title="informace o šéfredaktorovi celého projektu">Radek&nbsp;Sárközi</a>&nbsp;</td>
</tr></table>
<br>
<table width="750" cols="3" border="0" cellpadding="0" cellspacing="0" background="starovekp.gif">
<tr><td width="190" valign="top">
<h4></h4>
<b>
<br><br>

</td>
<td width="340" bgcolor="white" valign="top">

<table width="*" cols="1" cellpadding="0" cellspacing="5" bgcolor="silver" border="0"><tr bgcolor="silver"><td width="340" bgcolor="silver" valign="top">
<h2>CHARAKTERISTIKA</h2>

<h5>Lekce 08</h5>

K popisu má blízko <B>charakteristika</B>. Té se užívá, pokud chceme čtenáři přiblížit nějakou postavu. Je to tedy popis člověka. Zatímco popis věcí zůstává spíše popisem jejich vzhledu, u postav by bylo škoda zaměřit se pouze na jejich zevnějšek. Proto se kromě charakteristiky vnější často využívá i <B>charakteristika vnitřní</B>, která <B>nám více napoví, jaký člověk je</B>. <br>
<br>
Vypravěč může přímo říci, že je to "chytrý zlodějíček", "naprostý idiot" nebo "důmyslný milovník", ale lepší je, když ponechá na čtenáři, aby si o dané postavě vytvořil úsudek sám… K tomu slouží <B>charakteristika nepřímá</B>. O tom, jaký člověk je, se dozvídáme až na základě jeho činů. Charakteristika nepřímá se tak velmi blíží vypravování a často ji od něj nelze jednoznačně rozeznat. Jak bychom nepřímo vyjádřili, že je někdo "chytrý zlodějíček", "naprostý idiot" nebo "důmyslný milovník"?<br>
<br>
Moje známá se chtěla stát policistkou a příslušný personalista se jí při vyplňování dotazníku zeptal nejen na jméno, příjmení, věk, adresu atd., ale také na to, jestli už má po vojně… Byl to naprostý idiot? Zřejmě ano, což dávno "víme" o většině policistů díky anekdotám, ale třeba to byl vtipálek, který takto vtipy o poliajtech přímo vytváří… To je problém charakteristiky. <B>Buď čtenáři přímo vnutíme, jaká daná postava je, nebo to necháme na něm a možná se budeme divit, že náš záměr pochopil úplně jinak…</B><br>
<br>
Vzpomeňte si na ukázku z Barona Prášila. Jak ho můžeme charakterizovat? Pro někoho to může být bodrý vypravěč a lhář, pro jiného opravdový dobrodruh bez bázně a hany, pro dalšího blázen a pro ostatní ironický satirik…<br>
<br>
Podívejme se na různé způsoby psaní charakteristiky. Zkuste si sami odpovědět na otázku, <B>jaké jsou dané postavy</B> (charakteristiku nepřímou tedy vyjádřete přímo):<br>
<br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD><b>WOODY ALLEN: KDYBY BYLI IMPRESIONISTÉ DENTISTY <br>(Fantazie s přenášením temperamentů) </b><br>
<br>
Drahý Theo! <br>
Což se mnou život nikdy nebude zacházet slušně? Tonu v zoufalství. V hlavě mi tak buší! Paní Schwimmerová mě žaluje, protože jsem jí udělal můstek, jak jsem to cítil, a ne tak, aby se hodil do těch jejích směšných úst! Ano! Nemůžu pracovat na objednávku jako obyčejný řemeslník! Dospěl jsem k názoru, že její můstek musí být obrovský a zvlněný, plný divokých, explozívních zubů, vyrážejících všemi směry jako plamenné jazyky! A paní Schwimmerová se rozčiluje, protože jí můstek nepadne do úst! Je tak pitomě šosácká, že bych jí nejraději jednu vrazil! Pokusil jsem se jí tam vsadit protézu, ale trčí ven jako křišťálový lustr. Přesto mi připadá nádherná. A paní Schwimmerová tvrdí, že nemůže kousat! Co je mi do toho, jestli může kousat nebo ne! Theo, já už to takhle moc dlouho nevydržím! Nabídl jsem Cézannovi, aby se mnou sdílel ordinaci, ale on je starý a nemocný a neudrží instrumenty, které se mu musí přivazovat k zápěstí, jenže pak mu zase chybí přesnost, a jakmile se někomu dostane do úst, zvyráží víc zubů, než jich zachrání. Co mám dělat? <br>
Vincent<br>
</TD></TR></TABLE>
<a href="ukazky/allen.htm" target="_blank">Celou povídku najdete zde. </a><br>
<br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD><b>JAKUB DEML: ZAPOMENUTÉ SVĚTLO</b><br>
<br>
Pane B.M.P., básníku mého rodného kraje, nevím, máte-li ještě trpělivost provázet mne mým rodným krajem, když já na každém místě musím se zastavovat a nohy už mně neslouží, mé drahé, k zulíbání milé nohy mne zradily a opustily a potupily a zapřely, a já z veliké vděčnosti a z velikého porozumění toužil líbati jejich stehna - mé drahé nohy! Ale o 3 hodinách v noci konečně vezou moji selku do nemocnice, za 4 hodiny tam budou - - a hvězdy svítí, ty hvězdy, kterým jsem věřil mnohem víc nežli Bohu: a tyto hvězdy mne zapřely, zradily, opustily a ke všemu ještě hanebně potupily. Bůh je mi svědek, sur mon Dieu*, takového opovržení jsem si nezasloužil. <br>
<br>
Pane B.M.P., vidíte, že stále žertuji. Neboť konec konců štalmeistr a šofér nelíbají stehna jinak než kněz, který má na zemi před sebou krucifix. <br>
<br>
Když jsem od té své milé umírající selky (já neměl odvahy říci jí, že by bylo mnohem lépe, kdyby umřela než takový sviňský a prasečí život!) - nikdo nemá odvahy, říci mně do očí, že by bylo mnohem lépe, kdybych náhle a okamžitě umřel, než takový sviňský a prasečí život - když jsem od té umírající, jako já krev chrlící selky přišel k paní Anežce Nožičkové do Kočičiny, neboť tak se jmenuje předměstí Třebíče - ona nebyla doma, ale lidé mají rádi Anežku Nožičkovou jako sebe, lidé jedné městské čtvrti poznají svého člověka a mají ho rádi, a já nebydlím v žádné městské čtvrti, ale naložili mně velkou, pětilitrovou, okurkovou láhev třešněmi a dolili to všecko líhem, špiritusem, čistým tedy alkoholem, stálo to za mým oknem několik týdnů na slunci, a už to nestojí, protože ten čistý špiritus jsem začal pít a už jsem jej i dopil. Přítel Karel Veselý, pokladník Živnostenské banky v Karlových Varech, ze všech lidí světa mně nejmilejší člověk, poněvadž miluje Dalmácii a moře jako já a <u>poněvadž miluje svou dceru Maryon, moji budoucí milenku, až budu v hrobě, neboť já věřím v život věčný a vím, že všechna stehna z hrobu povstanou a mezi nimi také dvě stehna, která jsem toužil líbati a Bůh mi je přiřkne, poněvadž je spravedlivý a moje věčná blaženost bude pozůstávati v tom, že se mně na věky dovolí líbati tato dvě stehna, docela nahoře, docela u kořenů, poněvadž jsem básník a katolický kněz a prokletý člověk. </u>(str. 59-60) <br>
*) na mou duši <br>
</TD></TR></TABLE>
Podtržený text byl cenzurován, <a href="ukazky/deml.htm" target="_blank">delší ukázka je tady.</a> <br>
<br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD><b>THEODORE DREISER: AMERICKÁ TRAGÉDIE </b><br>
<br>
"Pomoc! Pomoc!" "Proboha, topím se, topím se. Pomoc! Můj Bože!" <br>
"Clyde, Clyde!" <br>
A pak ten hlas v jeho sluchu! <br>
"Ale tohle - tohle - není to snad právě to, co jsi zamýšlel a co sis v té chvíli přál - co jsi chtěl ve své veliké tísni? Hle! Vždyť pres tvůj strach, přes tvou zbabělost, toto - toto bylo pro tebe vykonáno. Náhoda - náhoda - tvoje zamyšlená rána ušetří ti nyní námahu s tím, co ses snažil vykonat a k čemu jsi neměl odvahu! Chceš snad teď, když toho není třeba, protože je to náhoda, chceš jí snad jít na pomoc a znovu se tak vrhnout do hrůz porážky a neúspěchu, které tě tak mučily a od kterých jsi teď tímhle osvobozen? Mohl bys ji zachránit. Ale nemuselo by se to podařit! Hle, jak kolem sebe bije. Je omráčena. Sama je neschopna se zachránit, a kdyby ses k ní přiblížil, mohla by ve své šílené hrůze přivodit i tvoji smrt. Ale ty toužíš žít! A kdyby žila ona, nestál by tvůj život od nynějška za nic. Utiš se na okamžik - na zlomek minuty! Vyčkej - vyčkej - nedej se pohnout k soucitu. A pak - pak - Vidíš! Dívej se. Je konec. Už klesá. Nikdy, nikdy ji už neuvidíš živou - nikdy. A tam pluje po vodě tvůj klobouk - jak sis přál. A tam na loďce visí na čepu vesla její závoj. Nech jej tam. Což tím nebude potvrzeno, že to byla náhoda?" <br>
A pak už nic - několik vlnek - klid a slavnost této úžasné scény. A potom opět hlas příšerného, pohrdavého, výsměšného osamělého ptáka. <br>
Kit, kit, kit, ká-á-á-á! <br>
Kit, kit, kit, ká-á-á-á! <br>
Kit, kit, kit, ká-á-á-á! <br>
Křik ďábelského ptáka na mrtvé větvi. <br>
A zatím co pak Clydovi ještě zněl v uších zvuk Robertiných výkřiků, zatím co viděl ještě před sebou poslední, šílený, bledý, prosebný pohled jejích očí, ze všech sil plaval truchlivě a pochmurně ke břehu. A vždyť ji konec konců vlastně nezabil. Ne, ne. Díky Bohu za to. Nezabil. Ale nezabil ji přece jen (to již vystupoval na blízký břeh a vytřásal vodu z kalhot)? Nezabil ji? Vždyť odmítl jít jí na pomoc, když ji mohl zachránit a když přece bylo jeho vinou - byť se to stalo náhodou - že spadla do vody. A přece - a přece -<br>
</TD></TR></TABLE>

<h2>CHARAKTERISTIKA</h2>

<h5>Úkol 08</h5>

<strong>Zkuste napsat nepřímou charakteristiku v 1. osobě jednotného čísla. Nemusíte samozřejmě psát přímo o sobě, to je příliš intimní, stačí, když si vymyslíte postavu, která bude např. popisovat nějaké události ze svého života. Podle konkrétních událostí a  způsobu řeči můžeme leccos zjistit i o dané postavě (vypravěči)…</strong><br>

</td></tr></table>

</td>
<td width="190" valign="top">
<h4></h4>



</td></tr>
</table>

</td></tr></table></center>
</body>
</html>