<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<title>Elektronická učebnice tvůrčího psaní</title>
<META http-equiv="content-type" content="text/html; charset=windows-1250">
<link href="index.css" rel="StyleSheet" type="text/css" title="formal">
</head>

<BODY TOPMARGIN="5" LEFTMARGIN="0" bgcolor="white">
<center><table width="750"><tr><td>

<table width="750" cols="5" cellpadding="0" cellspacing="0"><tr>
<td valign="top"><a href="../index.html"><img src="obrazky/logo.gif" border=0 alt="Zpět na úvodní stránku"></a></td>
<td width="2"></td>
<td valign="top"><a href="http://www.volny.cz/abeceda.kurzy" target="_blank"><img src="obrazky/reklama.gif" border=0 alt="Nyní také dálkově !"></a></td>
<td width="2"></td>
<td valign="top"><a href="http://www.ceskaliteratura.cz" target="_blank"><img src="obrazky/cllogo.gif" border=0 alt="Nejlepší literární portál"></a></td>
</tr>
</table>

<table width="750" cols="3" cellspacing="0"><tr>
<td bgcolor="silver" align="left"><b>&nbsp;<a href="index.html" title="zpět na obsah">Tvůrčí psaní</a> &gt; Hra se slovy</b></td>
<td align="right" width="10" bgcolor="black"></td>
<td align="right" bgcolor="silver" width="10">&nbsp;&copy;&nbsp;<a href="autor.html" title="informace o šéfredaktorovi celého projektu">Radek&nbsp;Sárközi</a>&nbsp;</td>
</tr></table>
<br>
<table width="750" cols="3" border="0" cellpadding="0" cellspacing="0" background="starovekp.gif">
<tr><td width="190" valign="top">

</td>
<td width="340" bgcolor="white" valign="top">

<table width="*" cols="1" cellpadding="0" cellspacing="5" bgcolor="silver" border="0"><tr bgcolor="silver"><td width="340" bgcolor="silver" valign="top">
<h2>HRA SE SLOVY</h2>

<h5>Lekce 05</h5>

Pro některé autory je literární tvorba zcela zásadní věcí, do které vkládají všechny své city (Mácha), myšlenky (Holan) a kam vytěsňují svoje problémy (Kafka). Ani v případě uvedených autorů toto tvrzení ovšem neplatí stoprocentně. Všimněte si, že o svých skutečných intimních pocitech píší "čítankoví" autoři velmi zřídka. Vlastně je jim vymezena jen velmi úzká část literatury (milostná lyrika), ale i v ní jde často pouze o "vysněné obrazy", protože skutečnost bývá jiná. To, že jde o opravdové city autora básně, vyvozujeme jen z toho, že se rozhodl psát v 1. osobě jednotného čísla. Většinu čtenářů to svádí k tomu zaměňovat autora (skutečného člověka) a vypravěče (postavu, i když třeba není přímo jmenována). U románů psaných ve třetí osobě nebo u divadelních dialogů by nás to vůbec nenapadlo… Vědci už proto nepoužívají ohledně 1. osoby jednotného čísla pojmenování básník nebo autor, ale mluví o "lyrickém subjektu". Literární tvorba je totiž především krásné skládání slov, stejně jako malířství je vlastně "pouhé" skládání barev, které lahodí oku…<br>
<br>
Otevřeně to říkají autoři, kteří považují tvorbu za formu hry se slovy. Mezi prvními to byl německý básník <strong>Christian Morgenstern</strong>, který používal i zcela nesmyslná slova (více si o něm povíme v kapitole věnované literárnímu nonsensu). Jeho báseň <strong>VELIKÉ LALULÁ</strong> možná znáte:<br>
<br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD><strong>CHRISTIAN MORGENSTERN: VELIKÉ LALULÁ</strong><br>
<br>
Kraklakvakve? Koranere! <br>
Ksonsirýři - guelira: <br>
Brifsi, brafsi; gutužere: <br>
gasti, dasti kra... <br>
Lalu lalu lalu lalu la! <br>
<br>
Chandraradar sísajádra <br>
tesku tes py pi? <br>
Vahapádra, pryvešádra <br>
klukpukpici li? <br>
Lalu lalu lalu lalu la! <br>
<br>
Sochoškrt sic kalcisumpa <br>
senmemysagart (;)! <br>
Biboň sod: Quocitem Vumpa <br>
Kleso Klaso Klart (!) <br>
Lalu lalu lalu lalu la! <br>
</TD></TR></TABLE><br>

Podobně dadaisté požadovali po umělcích, aby co nejvíce využívali náhodu. Proto doporučovali, aby básník rozstříhal noviny a jednotlivé "verše" své básně postupně losoval z pytlíku… Využití náhody je vidět i v následující básni: <br>
<br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD><b>RAOUL HAUSMANN: POSELSTVÍ </b><br>
<br>
Prouž papíru. Padá odnikud na zem. <br>
Potištěn: M R 4, 13 C M.<br>
Černá písmena, bílý papír. Kdo psal to poselství? <br>
Co značí M R ? Proč 4. Co 13 CM. Centimetrů?<br>
<br>
Kdo padl pad prouž pap potišť<br>
černými písmeny. Odkudpak padl pád, M R 4.<br>
<br>
4 M nebo 4 R? Nebo M 4 a žádné R. Nebo 4 R bez 4 M?<br>
13. Co je 13 C M ? 13? 13! Leč: C M ?<br>
M C, M R, dvakrát M. Snad Merkur Mars nebo<br>
M. M. R. C. 4. 13.<br>
<br>
Jaké to poselství se o mne tře Odněkud na <br>
bílém papíře.<br>
Je to psáno ve hvězdách? Obyčejnými písmeny <br>
je to psáno.<br>
<br>
Vidím, co psáno jest. 13 M, 4 C, M R. <br>
C 4, C R, C M<br>
M C, 4 R, 13 M. <br>
Jak pak, odKUD? <br>
M, M, m, m -<br>
</TD></TR></TABLE><br>

Také surrealisté, pod silným vlivem psychoanalýzy Sigmunda Freuda, spíše pátrali ve vlastním nevědomí a snech. Jejich hlavní metodou bylo tzv. automatické psaní, kdy člověk píše to, co ho právě napadne, aniž by text nějak vědomě kontroloval:<br>
<br>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD><b>BENJAMIN PÉRET: PŮJDU CHCEŠ-LI  </b><br>
<br>
Byl velký dům<br>
Nad nímž plaval ohnivý potápěč <br>
Byl velký dům<br>
Opásaný kapucemi a zlatými helmami <br>
Byl velký dům<br>
Plný skla a krve<br>
Byl velký dům<br>
Stojící uprostřed močálů<br>
Byl velký dům<br>
Jehož majitel byl slaměný<br>
Jehož majitel byl buk <br>
Jehož majitel byl dopis<br>
Jehož majitel byl chlup<br>
Jehož majitel byl zub<br>
Jehož majitel byl zatáčka<br>
Jehož majitel byl upír<br>
Jehož majitel byl zuřivá kráva<br>
Jehož majitel byl kopanec<br>
Jehož majitel byl tornádo<br>
Jehož majitel byl kymácivá loďka<br>
Jehož majitel byl karmaňola<br>
Jehož majitel byl náhlé úmrtí<br>
Řekněte řekněte mi kde je ten velký dům<br>
</TD></TR></TABLE><br>

Surrealisté navíc vymysleli známou hru, kdy napíšete na list papíru přídavné jméno, přehnete ho a předáte dalšímu člověku. Ten, aniž by viděl, co jste napsali, přidá jméno podstatné a znovu papír přeloží. Další účastník hry napíše sloveso atd. Tuto hru pojmenovali "Vybraná mrtvola" podle počátečních slov první "básně", která vznikla tímto způsobem. <br>
<br>
Hravost a tvořivost mají určitě leccos společného a do literatury rozhodně patří!<br>

<h2>HRA</h2>

<h5>Úkol 05</h5>

<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD><b>KONSTANTIN BIEBL: AKORD </b><br>
<br>
Spí myrty s mírnými lístky i mírnými stíny <br>
spala stará zahrada jas jasan v snách <br>
rybíz vybízí sny Filipíny <br>
<br>
a tráva vstávala zrána na hradbách <br>
</TD></TR></TABLE><br>

<B>Napište text (může jít o prózu i poezii), který bude složen pouze ze slov obsahujících jednu konkrétní samohlásku (například a). Ve výše citované básni si to Kosťa Biebl trochu ulehčil a použil samohlásky dvě…<br>
<br>
Pokud by vám to nešlo, zkuste totéž, ale místo jedné samohlásky zvolte souhlásku. Všechna slova ve vašem textu potom musejí na tuto souhlásku začínat…<br>
<br></B>
<TABLE COLS=1 WIDTH="100%" border="0" cellpadding="2" cellspacing="0" bgcolor="white"><TR><TD><b>RADEK SÁRKÖZI: POEZIE</b><br>
<br>
Panenka polibky plýtvala<br>
Pět pěkných pánovi podala<br>
Pověz panenko přece<br>
Proč pusinky pouze pečeš<br>
</TD></TR></TABLE><br>

</td></tr></table>

</td>
<td width="190" valign="top">

</td></tr>
</table>

</td></tr></table></center>
</body>
</html>