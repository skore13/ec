<HTML>
<HEAD>
<TITLE> Osnovy pro 5. až 8. ročník osmiletého gymnázia - DĚ </TITLE>
<META http-equiv="content-type" content="text/html; charset=windows-1250">
<link href="../home.css" rel="StyleSheet" type="text/css" title="formal">

</HEAD>

<BODY TOPMARGIN="5" LEFTMARGIN="0" bgcolor="#C7FFC7" text="white">

<table width="*" cols="3" border="0" cellpadding="0" cellspacing="0"><tr>
<td width="5">&nbsp;&nbsp;</td>
<td width="*">DĚJEPIS</td>
<td width="5">&nbsp;&nbsp;</td>
</tr></table>
<table width="*" cols="1" border="0" cellpadding="0" cellspacing="0"><tr><td BGCOLOR="#C7C7FF" width="*">
&nbsp;  Osnovy pro 1. – 4. ročník čtyřletého a
5. – 8. víceletého gymnázia&nbsp;
</td>
<td></td> 
</tr></table>
<table width="*" cols="3" border="0" cellpadding="0" cellspacing="0"><tr>
<td width="5">&nbsp;&nbsp;</td>
<td width="*">

I. Charakteristika předmětu<br>
<br>
Hlavním posláním výuky dějepisu na čtyřletém gymnáziu je přispět k položení základů odpovědného a kultivovaného občanství mladého člověka. Obsah předmětu je koncipován a stratifikován tak, aby vynikly dominantní komponenty vývoje naší civilizace. Pojetí školního dějepisu klade v souladu se soudobými trendy důraz na pochopení především těch dějinných aspektů, jejichž odraz v reálném čase stimuluje potřebu hledání aktualizačních paralel a gene-tických kódů stávající společnosti. Jako motiv filozofické integrace, či nosnou osu "dějinného příběhu", doporučuje tento koncept ideu "hledání lidské důstojnosti", která prolíná celým dě-jinným časem a v našem věku nabývá podoby kodexu lidských a občanských práv. Ke speci-fickým možnostem výuky dějepisu patří i programová kultivace hodnotových postojů, jakými jsou úcta ke kulturnímu dědictví lidstva a vlastního národa, smysl pro toleranci ve vztahu k odlišným civilizačním soustavám, či nalézání křehké rovnováhy mezi fenoménem vlastenec-tví a moderního občanství. Ačkoliv je důležitým cílem předmětu seznámení studentů se zá-kladní faktografií a problematikou, invenuje dějepis komunikativní dovednosti, především schopnost zaujímání vlastního názorového stanoviska, schopnost racionální argumentace, či vedení konstruktivního dialogu.<br>
<br>
II. Obsah učiva<br>
<br>
Přehled tematických celků<br>
1. Úvod do dějepisu<br>
2. Pravěk<br>
3. Starověk<br>
4. Středověk<br>
5. Novověk<br>
6. Moderní doba<br>
<br>
Obsah tematických celků<br>
<br>
1. ročník čtyřletého studia, 5. ročník osmiletého studia<br>
<br>
1. Úvod do dějepisu<br>
- historie a dějepisectví, jejich pojetí v minulosti a význam dějepisu pro moderního člověka,<br>
- druhy historických pramenů a metody historikovy práce,<br>
- společenské instituce uchovávající dědictví minulosti, archivy, muzea, galerie, knihovny,<br>
- vnímání historického času a periodizace dějin<br>
<br>
2. Pravěk<br>
- antropologická geneze člověka, úloha archeologie, interpretace nálezových artefaktů,<br>
- paleolit a jeho vnitřní členění, homo erektus, homo sapiens, homo sapiens sapiens,<br>
- mezolit, zásadní klimatické změny,<br>
- neolit, usedlý způsob života, počátky zemědělství, zrod kultovních představ,<br>
- eneolit, metalurgie a zpracování kovů, patriarchát, nejvýznamnější kulturní okruhy,<br>
- doba bronzová, kultura únětická, mohylová, kultura popelnicových polí,<br>
- doba železná, halštat, latén, Keltové v našich zemích, Skythové a Thrákové,<br>
- doba římská, kulturní vliv římského impéria, Germáni, stěhování národů<br>
<br>
3. Starověk<br>
- počátky mezopotámské civilizace, Sumer, Akkad, Asýrie, Babylónie,<br>
- zemědělství, řemesla, obchod, náboženství, literatura a věda, architektura, sochařství,<br>
- počátky egyptských dějin, stará, střední a nová říše, období ztráty politické svrchovanosti,<br>
- správa egyptského státu, sociální rozvrstvení obyvatelstva, zemědělství a obchod,<br>
- náboženství, hieroglyfy, literární památky, architektura, sochařství, malířství,<br>
- civilizace Předního východu, Chetité, Foiničané, Frygové, Lýdové, perská říše,<br>
- vznik a rozkvět hebrejského státu, judaismus jako pramen evropské kulturní tradice,<br>
- starověká Indie, bráhmanství, buddhismus, hinduismus, literatura, věda a umění,<br>
- starověká Čína, taoismus, konfucianismus, literatura, věda a umění,<br>
- zrod antické civilizace, egejská oblast, mínójská kultura, mykénská kultura,<br>
- období "temných staletí", tzv. homérská společnost, patriarchální otroctví,<br>
- archaické období, vznik polis, velká řecká kolonizace a její důsledky,<br>
- sociální problémy městských států, raná tyranis, náboženství, sportovní hry,<br>
- aristokratické zřízení v Athénách, Solónovy reformy, Kleisthenovy reformy,<br>
- státní zřízení ve Spartě, sociální rozvrstvení, messénské války, peloponéský spolek,<br>
- umění a myšlení archaické doby, řecké mýty, počátky filozofie, architektura a umění,<br>
- klasické období, řecko-perské války, athénská demokracie, Perikles, peloponéská válka,<br>
- kultura klasického Řecka, divadlo, filozofie, dějepisectví, výtvarné umění, architektura,<br>
- období makedonské hegemonie, Alexandrova říše, helénistické státy a jejich kultura,<br>
- příchod italických kmenů, Etruskové a jejich kultura, Řím v době královské,<br>
- raná římská republika, římské republikánské instituce, boj plebejů s patricii,<br>
- vrcholný rozkvět římské republiky, punské války, expanze ve východním Středomoří,<br>
- počátky římského umění a literatury, vliv řecké vzdělanosti,<br>
- krize římské republiky, vnitropolitické reformy, optimáni a populárové, Sullova diktatura,<br>
- povstání otroků, I. triumvirát, občanská válka, Césarova diktatura, cesta k samovládě,<br>
- II. triumvirát, legalizace Augustovy moci, stabilizace říše, kultura Augustovy doby,<br>
- principát, rozmach impéria v 1. a 2. století, budování impéria a jeho správa, romanizace,<br>
- kultura a náboženství v době principátu,<br>
- politická a hospodářská krize impéria, nápor "barbarských kmenů",<br>
- křesťanství a jeho šíření, pronásledování křesťanů v Římě, Nový zákon a jeho význam,<br>
- dominát a zánik antického světa, společenské a hospodářské poměry, rozdělení říše,<br>
- kultura pozdní antiky, průnik antických a křesťanských tradic<br>
<br>
<br>
2. ročník čtyřletého studia, 6. ročník osmiletého studia<br>
<br>
4. Středověk<br>
- barbarské státy, Langobardi, Ostrogóti, Vizigóti, zrod feudálních principů společnosti,<br>
- francká říše, majordomové, Karel Veliký, karolinská renesance, Verdunská smlouva,<br>
- vznik Francie, normanské nájezdy, Kapetovci, clunyjská reforma,<br>
- vývoj v Itálii, Burgundsko, Benátky, papežský stát,<br>
- Svatá říše římská, maďarské nájezdy, renovatio imperii, boj o investituru,<br>
- severní a střední Evropa v raném středověku,<br>
- středověké zemědělství, technologie výroby, osevní systémy, vznik kulturní krajiny,<br>
- byzantská říše, mocenský vzestup. césaropapismus, ortodoxní církev, byzantská kultura,<br>
- Kyjevská Rus, Varjagové, přijetí křesťanství, Bulhaři, Pečeněhové, Tataři,<br>
- arabská společnost, Mohamed, sunnité a šíité, sociálně ekonomický význam, kultura,<br>
- Židé a jejich život ve středověké společnosti,<br>
- Sámova říše, vzestup a pád Velké Moravy, počátky české státnosti,<br>
- český stát v době knížecí, seniorát, krize přemyslovské dynastie,<br>
- vzdělanost, umění a životní styl v době raného středověku, románská kultura,<br>
- křížové výpravy, konfrontace křesťanského světa s islámem,<br>
- mocenské soupeření mezi Anglií a Francií, Velká listina svobod, "stoletá válka",<br>
- Svatá říše římská za Lucemburků a prvních Habsburků,<br>
- vznik měst, městská práva, řemesla, obchod, sociální složení městského obyvatelstva,<br>
- Latinské císařství a zánik byzantské říše, turecké výboje a osmanská říše,<br>
- mocenské ambice českého státu za posledních Přemyslovců a jejich zhroucení,<br>
- Čechy v době lucemburské, politický, hospodářský a kulturní rozměr Karlovy vlády,<br>
- konec české prosperity, vážné poruchy ve fungování společnosti, zrod husitské ideje,<br>
- husitství, vzestup a pád revoluční vlny, výsledky a důsledky české reformace,<br>
- konsolidace Čech v době poděbradské a jagellonské, cesta ke stavovské monarchii,<br>
- vzdělanost, umění a životní styl v době vrcholného středověku, gotická kultura<br>
<br>
5. Novověk<br>
- zámořské objevy, vznik a rozmach koloniálních říší, konstituování světového trhu,<br>
- setkání křesťanského světa s mimoevropskými kulturami Asie, Afriky a Ameriky,<br>
- renesance a humanismus jako nové pojetí světa i člověka,<br>
- spor konciliarismu s papalismem, německá reformace a její šíření v Evropě,<br>
<br>
3. ročník čtyřletého studia, 7. ročník osmiletého studia<br>
<br>
- francouzsko-habsburské soupeření o hegemonii v Evropě, boj Nizozemí za nezávislost<br>
- hospodářský a politický nástup alžbětinské Anglie, proces utváření ruského státu,<br>
- nástup nových prvků v evropské ekonomice 16. stol.,<br>
- české země po nástupu Habsburků, konflikt absolutismu se stavovstvím,<br>
- zápas o náboženskou a politickou svobodu, protireformace, Česká konfese, Majestát,<br>
- humanismus a renesance v našich zemích,<br>
- prohlubování náboženských, hospodářských i politických konfliktů mezi velmocemi,<br>
- vznik mocenských seskupení, třicetiletá válka, její charakter, výsledky a důsledky,<br>
- anglická cesta k parlamentní demokracii,<br>
- diferenciace evropského vývoje, střetávání absolutismu a palamentarismem,<br>
- mezinárodní vztahy ve znamení francouzské hegemonie,<br>
- přeměny ve východní a střední Evropě, politický vzestup Ruska a Pruska,<br>
- hospodářství a život společnosti v 16. a 17. století,<br>
- konec stavovské monarchie, české stavovské povstání a jeho důsledky,<br>
- třicetiletá válka a státoprávní integrace českého státu v habsburském soustátí,<br>
- překonání následků třicetileté války, refeudalizace českého venkova, počátky manufaktur,<br>
- barokní kultura, architektura, výtvarné umění, literatura, hudba, životní styl,<br>
- svět v době nástupu britské koloniální velmoci, globalizace politiky a ekonomiky,<br>
- osvícenství jako duchovní vize občanské společnosti,<br>
- boj anglických osad za nezávislost, vznik Spojených států amerických,<br>
- Velká francouzská revoluce, její příčiny, průběh a důsledky, mezinárodní ohlas,<br>
- vláda direktoria, Napoleon Bonaparte, napoleonské války, Vídeňský kongres,<br>
- období restaurace a rovnováhy sil (1815-1848),<br>
- romantismus, biedermeier, zrod kultury občanské společnosti,<br>
- německé národní hnutí, revoluční události v Itálii, Španělsku, Rusku a ve Francii,<br>
- zrození industriální společnosti, průmyslová revoluce a její důsledky,<br>
- liberalismus, nacionalismus, sociální otázka a koncepty jejího řešení,<br>
- revoluční rok 1848 v Evropě a varianty jeho politických vyústění,<br>
- osvícenský absolutismus Marie Terezie a Josefa II., zrušení nevolnictví, toleranční patent,<br>
- české země v době předbřeznové, národní obrození, metternichovký absolutismus,<br>
- revoluční rok 1848 v Čechách, formulování národního programu,<br>
- Velká Británie jako světová velmoc, pluralitní vnitropolitický systém, sociální reformy,<br>
- sjednocení Itálie a Německa, Francie mezi císařstvím a republikou, Pařížská komuna,<br>
- reformy v carském Rusku, krymská válka, Berlínský kongres, občanská válka v USA,<br>
- technicko-vědecká revoluce, její hospodářské a společenské důsledky,<br>
- ústup klasických koloniálních velmocí, velmocenský vzestup Německa a USA,<br>
- přehled kulturního vývoje ve druhé polovině 19. stol., změny životního stylu,<br>
- počátky parlamentarismu v našich zemích, rozvoj českého společenského života,<br>
- rakousko-uherský dualismus, boj o české státní právo, fundamentální články,<br>
- "drobečková" politika, postup politické diferenciace české společnosti, realisté,<br>
- krize habsburské monarchie, střet nacionalismu a ideje občanské společnosti,<br>
- odraz technického převratu v ekonomice českých zemí, česká kultura přelomu století,<br>
<br>
<br>
4. ročník čtyřletého studia, 8. ročník osmiletého studia<br>
<br>
- mezinárodní vztahy v předvečer 1. světové války, vznik velmocenských seskupení,<br>
- 1. světová válka, ruská revoluce, rozvrat a krize tradičních hodnot,<br>
- česká společnost a světová válka, zahraniční akce, zhroucení Rakousko-Uherska<br>
<br>
6. Moderní doba<br>
- Versailleská mírová smlouva a poválečné uspořádání světa, Washingtonská konference,<br>
- hlavní trendy vývoje mezinárodních vztahů v období poválečné obnovy,<br>
- vznik totalitních idejí, zrod fašismu v Itálii, německý nacismus, cesty sovětské moci,<br>
- národněosvobozenecká hnutí a růst politické role koloniálních zemí,<br>
- hlavní trendy vývoje mezinárodních vztahů ve 2. polovině 20. let,<br>
- světová hospodářská krize, odraz ve vnitropolitickém vývoji nejvýznamnějších zemí,<br>
- nástup nacismu k moci, charakter režimu, nacistická ideologie, Norimberské zákony,<br>
- Stalinova diktatura, industrializace a kolektivizace, teror sovětské moci,<br>
- vznik válečných ohnisek, zformování bloku fašistických států, politika appeasementu,<br>
- systém kolektivní bezpečnosti, anšlus Rakouska, Mnichovská dohoda, cesta k válce,<br>
- vznik ČSR, osobnost T.G.M., hospodářství, zahraniční politika, národnostní složení,<br>
- vnitropolitický systém, konfrontace státotvorných a opozičních sil, úspěšná stabilizace,<br>
- hospodářská krize, hledání východisek, polarizace společnosti, ohrožení demokracie,<br>
- sudetoněmecká otázka, eskalace vnitropolitického napětí, cesta k Mnichovu,<br>
- přehled vývoje světové a české kultury ve 20. a 30. letech,<br>
- příčiny světové války, nástup německé agrese, porážka Francie, bitva o Británii,<br>
- střetnutí dvou totalitních režimů, rozhodující zlom, globalizace válečného konfliktu,<br>
- otevření druhé fronty, jednání o poválečném uspořádání světa,<br>
- válka a civilní obyvatelstvo, holocaust, krize duchovních základů evropské civilizace,<br>
- porážka Německa a Japonska, ustavující zasedání OSN, Postupimská konference,<br>
- bilance druhé světové války, devastace materiálních, kulturních a morálních hodnot,<br>
- důsledky Mnichova, Česko-Slovenská republika, její charakter, rozklad a zánik,<br>
- Protektorát Čechy a Morava, domácí a zahraniční odboj, persekuce obyvatelstva,<br>
- představy o poválečném vývoji, květnové povstání, osvobození a obnova státnosti,<br>
- počátek konfrontace mezi Východem a Západem, vznik supervelmocí a jejich bloků,<br>
- rozklad koloniálního systému, konflikt na Středním a Blízkém východě,<br>
- vznik OSN, lidská práva, Norimberský soudní tribunál, mírové smlouvy,<br>
- Trumanova doktrína, založení Informbyra, Marshallův plán hospodářské obnovy,<br>
- období studené války, německá otázka, berlínská krize, vznik SRN a NDR,<br>
- roztržka s Jugoslávií, NATO a Varšavská smlouva, korejská válka, Pařížské dohody,<br>
- sovětský blok za studené války, nástup konzervatismu a liberalismu v západním světě,<br>
- proces dekolonizace, politické, hospodářské a sociální problémy rozvojových zemí,<br>
- ohniska nových konfliktů, židovsko-arabský spor, Indočína, Vietnam, karibská krize,<br>
- nový kurz sovětské politiky, uvolňování mezinárodního napětí, duch koexistence,<br>
- komunistický blok po Stalinově smrti, prohlubování procesu západoevropské integrace,<br>
- jednání o omezení strategických zbraní, Konference o bezpečnosti a spolupráci v Evropě,<br>
- thatcherismus, koncepce strategické iniciativy R. Reagana, zostření mezinárodního napětí,<br>
- "glasnost a perestrojka", reformy v SSSR, pád totalitních režimů a rozklad sovětské moci,<br>
- sjednocení Německa, konec studené války, integrace demokratického světa,<br>
- poválečná obnova ČSR, zápas demokratických sil s komunismem, německý odsun,<br>
- odmítnutí Marshallova plánu, ofenziva totalitních sil, únorový převrat,<br>
- teror jako prostředek přeměny společnosti, politické procesy, socialistická ekonomika,<br>
- vznik ČSSR a pokus o reformu v Československu v roce 1968,<br>
- sovětská okupace a období normalizace, počátky disentu a jeho boj o vědomí národa,<br>
- "něžná revoluce", pád komunismu, návrat naší země do světa demokracie,<br>
- globální problémy lidstva, přehled kulturního vývoje ve druhé polovině 20. století<br>
<br>
III. Přístupy k obsahu a organizaci výuky  <br>
<br>
Učební plán 1. - 3. ročníku čtyřletého gymnázia vymezuje pro výuku dějepisu pevnou ča-sovou dotaci. Ve čtvrtém ročníku gymnázia je předmět v učebním plánu označen "R", což znamená, že o jeho zařazení rozhoduje ředitel školy. Koncepční rozvržení látky do jednotli-vých ročníků provádí vyučující na základě tohoto rozhodnutí tak, aby v obou možných vari-antách (1.-3., 1.-4.) zvládl obsah předepsaného učiva v plném rozsahu. Stejné ustanovení platí i pro gymnázium osmileté, kde je pevná časová dotace stanovena pro 5. až 7. ročník s dispo-nibilní dotací v ročníku osmém.<br>
Specifickým aspektem výuky dějepisu na čtyřletém a vyšším osmiletém gymnáziu je pro-gramově cílený důraz na problémovou výuku, která nabízí velké možnosti rozvoje tvůrčích aspirací studentů, dává ideální prostor k rozvinutí jejich analytických i generalizačních schop-ností, a v neposlední řadě umožňuje tematický exkurz do oblastí vymezených specifickým zaměřením školy. Jelikož lze u studentů předpokládá solidní vybavenost základní faktografií i jistou průpravu myšlení, je velmi vhodné prokládat lineární osu vkladu prvky pluralitních pohledů a odlišných koncepčních přístupů.  Především ve vyšších ročnících gymnázia lze využít bohatých možností mezipředmětových vztahů, jejichž systémové aplikování plně kore-sponduje s principem moderní vědy, založené na rozvoji mezních či interdisciplinárních obo-rů.  <br>
<br>
<br>Odborný gestor VÚP: PhDr. Pavel Jiřičko

<br><br></td>
<td width="5">&nbsp;&nbsp;</td>
</tr></table>

</BODY></HTML>