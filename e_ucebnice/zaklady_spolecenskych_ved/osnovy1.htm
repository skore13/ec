<HTML>
<HEAD>
<TITLE> Osnovy OBČANSKÁ VÝCHOVA </TITLE>
<META http-equiv="content-type" content="text/html; charset=windows-1250">
<link href="../home.css" rel="StyleSheet" type="text/css" title="formal">

</HEAD>

<BODY TOPMARGIN="5" LEFTMARGIN="0" bgcolor="#C7FFC7" text="white">

<table width="*" cols="3" border="0" cellpadding="0" cellspacing="0"><tr>
<td width="5">&nbsp;&nbsp;</td>
<td width="*">OBČANSKÁ VÝCHOVA</td>
<td width="5">&nbsp;&nbsp;</td>
</tr></table>
<table width="*" cols="1" border="0" cellpadding="0" cellspacing="0"><tr><td BGCOLOR="#C7C7FF" width="*">
&nbsp;  Osnovy pro 1. až 4. ročník osmiletého gymnázia&nbsp;
</td>
<td></td> 
</tr></table>
<table width="*" cols="3" border="0" cellpadding="0" cellspacing="0"><tr>
<td width="5">&nbsp;&nbsp;</td>
<td width="*">



<br>
 I. Charakteristika a cíle předmětu<br>
 Předmět občanská výchova na gymnáziu směřuje k postupnému formování a rozvíjení osobního a občanského profilu žáků. V návaznosti na učivo dalších předmětů orientuje žáky ve významných okolnostech společenského života a seznamuje je s postavením jednotlivců ve struktuře společenských vztahů. Integruje poznatky, dovednosti a zkušenosti z výuky a osobního života žáků s informacemi z dalších zdrojů, dílčí podněty hlouběji objasňuje, zdůvodňuje a dále rozšiřuje. Pomáhá utvářet vztahy žáků ke skutečnosti, formuje jejich vnitřní postoje k důležitým oblastem lidského života, pozitivní hodnotové orientace a žádoucí modely chování. Utváří a rozvíjí způsobilost žáků k mravně odpovědnému jednání, formuje u nich vědomí odpovědnosti za vlastní život a další životní dráhu, za důsledky svého rozhodování, za kvalitu svěřené práce, mezilidských vztahů a životního prostředí. Otevírá cestu k sebepoznávání a k přijímání pozitivních životních hodnot.<br>
 Vyučování se orientuje zejména na ta, aby žáci:<br>
 - utvořili si ucelenou představu o mravních a právních předpokladech mezilidského a společenského soužití, o hospodářském životě společnosti, demokratických postupech při řízení státu a skupinovém rozhodování, o lokálních o globálních problémech současné společnosti a o způsobech jejich řešení na národní i mezinárodní úrovni,<br>
 - naučili se orientovat v důležitých právních otázkách, poznali cesty, jak se projevovat jako odpovědný a aktivní občan demokratické společnosti, pochopili význam uvážlivého přístupu při navazování partnerských vztahů v souvislosti s perspektivním převzetím rodičovské role a dokázali se vyvarovat rizikových forem sexuálního chování,<br>
 - získali schopnost bezpečně se orientovat v základních otázkách zdravého životního stylu a prevence zneužívání návykových látek, dokázali k nim zaujímat žádoucí postoje, organizovat svůj denní režim v souladu se zásadami zdravého životního stylu, volit správná rozhodnutí ve prospěch zdraví a odmítat postupy poškozující zdraví,<br>
 - naučili se orientovat v základních životních hodnotách a rozmanitých životních situacích, předvídat situace konfliktní a krizové, účinně jim předcházet, případně na ně adekvátně reagovat, vytvářet uspokojivé vztahy k druhým lidem a ke společenstvím, v nichž budou prožívat dospělost a rozhodovat se pro společensky vhodné způsoby chování,<br>
 - osvojili si dovednost přiměřené mezilidské komunikace a společenského styku, schopnost se vyjadřovat, obhajovat a korigovat své názory, stanoviska a přesvědčení a diskutovat o nich, věcně argumentovat, ověřovat si získané poznatky, kriticky vnímat veřejné záležitosti, jednání druhých lidí i své vlastní projevy a respektovat práva a názory druhých.<br>
 II. Obsah učiva<br>
 Přehled tematických celků<br>
 1. Naše škola, naše obec<br>
 2. Náš region, naše vlast<br>
 3. Život ve společnosti<br>
 4. Kulturní dědictví<br>
 5. Majetek a hospodaření<br>
 6. Planetární problémy<br>
 7. Životní styl a zdraví<br>
 8. Morálka a mravnost<br>
 9. Lidská práva<br>
 10. Období dospívání<br>
 11. Citový život člověka<br>
 12. Život v rodině<br>
 13. Člověk jako občan<br>
 14. Právní základy státu<br>
 15. Národní hospodářství<br>
 16. Národní společenství<br>
 Obsah tematických celků<br>
 1. Naše škola, naše obec<br>
 - život v naší škole, školní řád, režim školy, tradice školy, žákovská samospráva, vklad základní školy pro život, význam vzdělání<br>
 - režim dne, zásady zdravé životosprávy a racionální přípravy na vyučování, využívání volného času, příležitosti k zájmové činnosti,<br>
 - naše obec v minulosti a přítomnosti, významná místa a památky, významní rodáci, významné události, místní pověsti a tradice, kulturní a veřejný život obce,<br>
 - správní orgány obce, jejich funkce a úkoly, záležitosti obecního zájmu, demokratické prvky při řízení života obce<br>
 2. Náš region, naše vlast<br>
 - náš region a minulosti a v přítomnosti, významná místa a památky regionu, významné osobnosti, významné události, regionální tradice, zvyklosti a zvláštnosti,<br>
 - pojem vlasti, vztah k vlasti, vlast a cizina, pověsti o počátcích národa, slavní předkové, významná místa a události, co nás proslavilo, národní hrdost,<br>
 - národní bohatství: přírodní zdroje, kulturní památky, lidová tvořivost aj., národní zvyklosti a obyčeje v průběhu roku, důležité státní svátky,<br>
 - tradice a symboly české státnosti, důležité státní instituce, státní správa, prezident, parlament, vláda, volby, charakteristika národnostních menšin v ČR<br>
 3. Život ve společnosti<br>
 - člověk a jeho začlenění do společnosti, typy sociálních útvarů, skupiny, v nichž žijeme, sociální role člověka a jejich projevy v běžných životních situacích,<br>
 - společenské hodnoty a normy, sociální vzorce chování, sociální kontrola, zásady společenského styku, pravidla kulturního chování v každodenním životě,<br>
 - mezilidské vztahy, jejich projevy a druhy, význam lidské spolupráce, verbální a neverbální komunikace, empatie, asertivita, problémy v mezilidských vztazích,<br>
 - konflikty mezi lidmi, jejich možné příčiny a efektivní způsoby řešení, respekt k národnostním menšinám a jejich kulturní svébytnosti, předpoklady tolerance<br>
 4. Kulturní dědictví<br>
 - pojem kultury, její projevy v životě jednotlivců, skupin i celé společnosti, vliv kultury na lidský život, kultura hmotná a duchovní, jejich součásti, kultura chování,<br>
 - hmotné a duchovní bohatství národa, kulturní památky, kulturní tradice, obyčeje a zvyklosti, kulturní sounáležitost lidí, tvorba a ochrana kulturních hodnot,<br>
 - kulturní instituce v obci, v rámci regionu a státu, jejich význam, úkoly, náplň činnosti, přínos kulturních institucí pro rozvoj obce, regionu,<br>
 - masová kultura, masmédia, jejich přínos a možná nebezpečí, zábavní kultura, kulturní průmysl, vyspělá technika, jejich klady a zápory<br>
 Doporučené rozšiřující učivo<br>
 - významné vědecké, umělecké, sportovní aj. instituce v obci, regionu, jejich přínos,<br>
 - významné postavy vědy, kultury, techniky a sportu (z hlediska obce, regionu, státu),<br>
 - významné náboženské instituce v obci, regionu,<br>
 - rozmanitost a rovnocennost kultur, vzájemné obohacování kultur<br>
 5. Majetek a hospodaření<br>
 - peníze a majetek v životě člověka, způsoby získávání peněz a vytváření majetku (práce, zisk, dědictví, výhra, dar), peníze a životní hodnoty člověka<br>
 - osobní, rodinný, obecní a státní majetek, majetek soukromý a veřejný, zacházení s majetkem, péče o majetek, pojem vlastnictví, vlastnické právo, jeho ochrana,<br>
 - osobní, rodinný a obecní rozpočet, kapesné, příjmy a výdaje, půjčky, úspory, vklady, racionální hospodaření s rozpočtem, způsoby vyrovnávání rozpočtu,<br>
 - příčiny a důsledky majetkové nerovnosti, pomoc potřebným lidem, význam lidské solidarity a ochoty pomáhat druhým, záchytná sociální síť<br>
 Doporučené rozšiřující učivo<br>
 - nečestné způsoby získávání majetku, jejich prevence,<br>
 - podnikový majetek, podnikový rozpočet, hlavní příjmy a výdaje podniků,<br>
 - racionální hospodaření s časem, penězi, vlastními silami, přírodními zdroji apod.,<br>
 - problémy hospodaření s rozpočtem u vícegenerační rodiny, novomanželů apod.<br>
 6. Planetární problémy<br>
 - planeta Země .náš nejširší domov, dějinná odpovědnost za osud naší planety, ochrana planetárního bohatství, přehled významných planetárních problémů a jejich příčin,<br>
 - vztah přírody a kultury, důsledky lidských zásahů do přírody, problémy spojené s osidlováním planety a industrializací měst, ústa k životnímu prostředí, péče o něj,<br>
 - orientace moderní společnosti na konzum, problémy konzumního životního stylu (civilizační choroby, jiná rizika), vliv reklamy na konzumní chování lidí,<br>
 - projevy rasové, národnostní, náboženské a ideologické nesnášenlivosti, xenofobie, extrémismu, jejich příčiny, možné důsledky a způsoby prevence<br>
 Doporučené rozšiřující učivo<br>
 - demografické problémy lidstva (nebezpečí přelidnění, hladomorů apod.),<br>
 - prohlubování rozdílů v životní úrovni vyspělých a málo rozvinutých států naší planety,<br>
 - problémy přetechnizované společnosti (nároky na energii, zranitelnost techniky)<br>
 7. Životní styl a zdraví<br>
 - pojem životního stylu, biorytmy, denní režim, životospráva, duševní hygiena, relaxace, aktivní pohyb, vliv životních podmínek a životního stylu na zdraví,<br>
 - rizika zneužívání návykových látek, propagace návykových látek formou reklamy, rizika hazardních her, centra odborné pomoci, linky důvěry,<br>
 - rizikové chování v kontaktu s druhými lidmi, asociální chování a účinná obrana proti němu, chování v krizových situacích, způsoby pomoci ohroženým,<br>
 - rozvoj osobnosti, nácvik sociálních dovedností (zdravé projevy sebevědomí a sebeprosazení, sebeúcta, empatie, asertivita, odmítání návykových látek aj.)<br>
 Doporučené rozšiřující učivo<br>
 - současné životní styly mládeže, rizikové životní styly,<br>
 - proměny životního stylu v důsledku rozvoje civilizace,<br>
 - efektivní způsoby duševní relaxace při zvýšené zátěži a únavě,<br>
 - delikvence a kriminalita mládeže ve volném čase<br>
 - význam rebereflexe a sebepoznávání pro rozvoj osobnosti<br>
 8. Morálka a mravnost<br>
 - pojem morálky, její kořeny, mravní vědomí, všelidské mravní hodnoty, základní principy mravnosti, mravní povinnosti člověka, mravní odpovědnost, solidarita,<br>
 - svoboda člověka a mravní rozhodování, svoboda vnější a vnitřní, osobní kázeň, svědomí v životě člověka, svědomí před jednáním a po jednání, péče o svědomí,<br>
 - jednání podle svědomí a podle práva, úmysl při jednání, rozdíl mezi mravním a právním postihem nežádoucího lidského jednání, pokrytecká morálka, moralizování,<br>
 - uplatňování morálních zásad v každodenním životě, mravní profil člověka, mravní růst a mravní sebezdokonalování v péči o blaho druhých<br>
 Doporučené rozšiřující učivo<br>
 - vzory mravního chování, mravní ctnosti, mravní ideál,<br>
 - význam osobní kázně, sebekontroly a sebeovládání v soukromém a veřejném životě,<br>
 - význam sebevýchovy pro utváření mravního profilu člověka,<br>
 - způsoby mravního zdokonalování v rodině, při rozmanitých činnostech apod.<br>
 9. Lidská práva<br>
 - vztahy ve skupině, autorita, důstojnost člověka, rovnost všech lidí v lidské důstojnosti, úcta k důstojnosti druhého člověka, poškozování lidské důstojnosti, diskriminace,<br>
 - rovnost a nerovnost lidí, příčiny nerovnosti, potřební lidé ve společnosti, lidská práva všeobecná a specifická (práva dětí, postižených, starých lidí, menšin, žen aj.)<br>
 - konkrétní úprava lidských práv v dokumentech (Všeobecná deklarace lidských práv, Ústavní listina práv a svobod, Úmluva o právech dítěte),<br>
 - současné problémy v oblasti lidských práv, instituce hájící lidská práva jednotlivců<br>
 Doporučené rozšiřující učivo<br>
 - podmínky péče o lidská práva, péče o postižené občany v obci, regionu, způsoby pomoci postiženému spolužákovi, spoluobčanovi,<br>
 - respektování lidských práv a svobod jako základní předpoklad možného začlenění státu do mezinárodních struktur,<br>
 - význam občanských iniciativ a mezinárodních hnutí při ochraně lidských práv a svobod (Charta 77, Helsinské hnutí aj.)<br>
 10. Období dospívání<br>
 - tělesné, duševní a sociální proměny člověka v průběhu života, důležité změny v období dospívání, znaky a rozdíly tělesné, duševní, citové a sociální zralosti,<br>
 - osobní vlastnosti, dovednosti a schopnosti člověka, poznání vlastních schopností, způsoby rozvíjení předností a překonávání nedostatků, význam sebevýchovy,<br>
 - charakter člověka, kladné a záporné charakterové vlastnosti, volní vlastnosti, seberegulace, faktory ovlivňující utváření charakteru, význam pěstování vůle,<br>
 - práce a volný čas, vhodné a nevhodné způsoby využívání volného času, správná životospráva v období dospívání, pěstování aktivního životního stylu,<br>
 - náročné životní situace, stres, stresová situace, základní způsoby a techniky úspěšného se vyrovnávání se stresem, význam pozitivního myšlení<br>
 Doporučené rozšiřující učivo<br>
 - identita, osobní integrita, sebepojetí, vlastnosti kladného sebepojetí, předpoklady realistického sebehodnocení, faktory ovlivňující sebehodnocení,<br>
 - efektivní způsoby posilování kladných charakterových vlastností,<br>
 - problémy mladistvých spojené s jejich vstupem do samostatného života, způsoby překonávání specifických problémů dospívajících,<br>
 - pozitivní myšlení jako účinný prostředek odolávání vůči stresům.<br>
 - základní stresory v rozmanitých údobích lidského života<br>
 11. Citový život člověka<br>
 - vnitřní život člověka, odlišnost lidí v prožívání životních situací, vnější projevy citů, individuální zvláštnosti lidských citů, citové vlastnosti člověka,<br>
 - citové stavy a nálady, jejich vliv na chování a jednání člověka, příčiny citových výkyvů dospívajících, prožívání tělesného, citového a sociálního zrání,<br>
 - citové vztahy dospívajících, přátelství vhodné a nevhodné, milostné vztahy, romantická a zralá láska, zklamání, způsoby řešení citových problémů,<br>
 - láska a lidská sexualita, etická stránka sexuality, pohlavní zdrženlivost, rizikové formy sexuálního chování, význam partnerské věrnosti pro stabilitu vztahu.<br>
 - vyšší city, jejich podoby, postoje, hodnoty a ideály, světový názor, význam mravních a sociálních citů člověka, způsoby jejich rozvíjení a upevňování<br>
 Doporučené rozšiřující učivo<br>
 - hodnota přátelských vztahů, způsoby jejich upevňování, předpoklady nekonfliktní mezilidské komunikace, projevy zralých lidských vztahů,<br>
 - potřeby, motivy a zájmy v citovém životě člověka, konflikty potřeb a zájmů,<br>
 - postoje k sexualitě a sexuálnímu chování (pohlavní orientace, promiskuita, prostituce, pornografie aj.), sexualita a náboženství, sexualita a sdělovací prostředky,<br>
 - rozhodování v oblasti sexuálního chování (odklad startu do pohlavního života aj.)<br>
 12. Život v rodině<br>
 - volba životního partnera, vztahy mezi partnery, partnerské soužití, manželství, odpovědné rodičovství, význam plánování rodičovství, funkce rodiny,<br>
 - předpoklady pro uzavření manželství, ekonomické, mravní a právní aspekty rodinného života, mravní a právní ochrana manželství a rodičovství,<br>
 - vztah rodičů k dítěti, práva dítěte v rodině, náhradní výchovná péče,<br>
 - etika vztahů mezi členy rodiny, konflikty v rodinných vztazích, produktivní a neproduktivní způsoby řešení neshod a konfliktů v rodině (vztahu),<br>
 - příčiny rozvodovosti, mravní a právní následky rozvodu, faktory ovlivňující stabilitu rodiny, vliv rodinného prostředí a kvality vztahů mezi rodiči na dítě<br>
 Doporučené rozšiřující učivo<br>
 - předpoklady harmonického manželského (partnerského) soužití,<br>
 - předčasná těhotenství, ekonomické, mravní a právní problémy nezralé rodiny,<br>
 - porušování práv dítěte rodiči, příbuznými, případně jinými lidmi (týrání a zneužívání dětí, zanedbávání péče, vykořisťování apod.),<br>
 - mezigenerační vztahy v rodině, vývojové a generační problémy adolescenta v rodině,<br>
 - funkce a náplň činnosti institucí rodinného a manželského poradenství, jejich význam při řešení rodinných a partnerských problémů,<br>
 - orgány sociální péče o matku a dítě, poradenské služby pro rodiče s dětmi<br>
 13. Člověk jako občan<br>
 - pojem práva a právní normy, úloha práva n životě společnosti, právní řád, charakteristika právního řádu ČR, vztah práva a zákonitosti, právní stát,<br>
 - pojem státního občanství, způsoby jeho nabývání a pozbývání, rovnost občanů před zákonem, práva a povinnosti občanů, neoddělitelnost práv a povinností,<br>
 - význam znalosti občanských práv a povinností, hlavní formy uplatňování občanských práv v každodenním životě, vztah občanských a lidských práv,<br>
 - poškozování občanských práv, péče o občanská práva, orgány právní ochrany občanů, úkoly a činnost policie, státních zastupitelství, soudů, advokacie, notářství,<br>
 - porušování právních norem, druhy provinění, jejich postihy, věková hranice a podmínky trestní odpovědnosti, postihy trestné činnosti mladistvých<br>
 Doporučené rozšiřující učivo<br>
 - součinnost orgánů státní ochrany občanů v občanskoprávním a trestním řízení,<br>
 - nejzávažnější protispolečenské činy, jejich hlavní příčiny, projevy, postihy,<br>
 - opatření a zákony související s podáváním alkoholických nápojů dětem a mladistvým, legislativa vztahující se k nákupu, držení a výrobě drog,<br>
 - zákon a sexualita, sexuálně motivovaná kriminalita<br>
 14. Právní základy státu<br>
 - pojem státu, znaky státu, symboly suverenity státu, vnější a vnitřní ochrana státu, vznik státu, typy států, jejich znaky, charakteristika autokracie a demokracie,<br>
 - vztah mezi státem a právem, právní předpisy základní a prováděcí, ústava jako nejvyšší zákon státu, její význam, Ústava ČR, její struktura a základní ustanovení,<br>
 - rozdělení státní moci, orgány státní moci, jejich úrovně, funkce, pravomoci a vzájemné vztahy, orgány státní správy, jejich vzájemná součinnost,<br>
 - znaky demokratického státu, uplatňování demokracie v praktickém životě, demokracie přímá a nepřímá, demokratické volby, volební právo aktivní a pasivní,<br>
 - pojem politiky, význam plurality politického života, politické spektrum ČR, politické strany a jejich programy, politická koalice a opozice<br>
 Doporučené rozšiřující učivo<br>
 - národy a národnosti ve státě, národnostní menšiny v ČR,<br>
 - problémy soužití národů ve vícenárodních státech,<br>
 - komunální, senátní a parlamentní volby, jejich odlišnosti a význam,<br>
 - volební procedury, předvolební kampaň, politická kultura,<br>
 - demokratické prvky v řízení menších společenských útvarů<br>
 15. Národní hospodářství<br>
 - lidské potřeby, spotřeba, druhy spotřeby, směna zboží, význam a funkce peněz, pojem hodnoty, dělba práce, výroba a služby, velkovýroba, malovýroba, podnikání,<br>
 - tržní vztahy, nabídka a poptávka, tržní mechanismy, typy trhu, jejich stručná charakteristika, trh práce v obci, regionu, nabídka pracovních míst, míra nezaměstnanosti,<br>
 - struktura národního hospodářství z hlediska vlastnictví a členění na odvětví, typy hospodářských sektorů, jejich funkce (na příkladech reprezentativních odvětví),<br>
 - hospodářská politika státu, její cíle a nástroje, státní rozpočet, charakteristika státních příjmů a výdajů, národní důchod, jeho složky, daňový systém, význam daní,<br>
 - sociální politika státu, její význam, sociální péče, záchytná sociální síť pro rozmanité skupiny obyvatel, péče o nezaměstnané, politika zaměstnanosti<br>
 Doporučené rozšiřující učivo<br>
 - cena zboží, výrobní náklady, investice, zisk,<br>
 - neziskové organizace, způsoby jejich financování<br>
 - průzkum trhu, účel a význam reklamy,<br>
 - bankovnické a spořitelní služby pro občany,<br>
 - měnová a peněžní politika státu, měna domácí a cizí<br>
 - postavení českého hospodářství ne světové ekonomice<br>
 16. Nadnárodní společenství<br>
 - důvody zájmu států o vzájemnou spolupráci, zahraniční obchod jako forma mezinárodní spolupráce, výhody mezinárodních zón volného obchodu, jejich příklady,<br>
 - formy hospodářské, bezpečnostní, politické a kulturní spolupráce mezi zeměmi Evropy, příklady evropských ekonomických seskupení, význam ekonomické integrace,<br>
 - Evropská unie, charakteristika EU, vznik a vývoj EU, zavádění jednotné evropské měny, hlavní orgány EU, evropská vlajka, výhody a podmínky členství v EU,<br>
 - příklady mezinárodní spolupráce ve světě na úrovni vládních a nevládních organizací, příklady nejvýznamnějších mezinárodních organizací a společenství,<br>
 - otázky kolektivní bezpečnosti, význam OSN a NATO při zajišťování kolektivní bezpečnosti, hlavní způsoby překonávání napětí a konfliktů ve světě.<br>
 Doporučené rozšiřující učivo<br>
 - význam zahraničního obchodu pro Českou republiku, aktuální stav dovozu a vývozu,<br>
 - rozšiřování Evropské unie, aktuální stav jednání o členství ČR v Evropské unii,<br>
 - interetnické konflikty a jejich podoby, významná ohniska interetnických konfliktů<br>
 III. Přístupy k obsahu a organizaci výuky<br>
 Učební osnovy představují modelový rámec, který může učitel využívat, přetvářet a doplňovat podle vlastních zkušeností a podmínek školy. V rámci jednotlivých tematických okruhů je učivo dále členěno do orientačních bloků základního a rozšiřujícího učiva. Obsah vymezený v bloku základního učiva nabízí vyučující přednostně, bloky rozšiřujícího učiva využívá k doplnění základního učiva o další prvky. Posloupnost tematických okruhů není pro vyučujícího závazná. Vzhledem k postupnému psychosociálnímu vyzrávání žáků a k rozvíjení jejich poznávacích možností se však doporučuje řadit témata podle uvedeného schématu. V rámci výuky je vhodné některá témata se společnými prvky propojovat, učivo obohacovat o vlastní náměty a využívat rozmanité didaktické materiály a informační zdroje.<br>
 Při výběru učiva a rovněž při jeho prezentaci žákům vychází učitel z praktických příkladů a z osobních zkušeností žáků, zajišťuje vyváženost informativní a formativní stránky výuky a přihlíží k intelektuální úrovni, vzdělávacím potřebám a zájmu žáků i k dostupným informačním zdrojům. Rozsah a hloubku výkladu zváží s ohledem na aktuální podmínky výuky i momentální situaci ve třídě. Ve vyučování uplatňuje různé metodické postupy a volí vhodné formy práce (např. dialog a diskusi se žáky, brainstorming, rozmanité situační hry, samostatnou a týmovou práci, práci na projektech, exkurze, návštěvy kulturních zařízení, besedy s odborníky apod.). Cílenou volbou a variabilní skladbou metod by měl žáky podněcovat k tvořivosti, samostatnosti a iniciativnosti a podporovat jejich aktivní zapojení do výuky.<br>
 <br>
 <br>Odborný gestor VÚP: PhDr. Viola Horská

<br><br></td>
<td width="5">&nbsp;&nbsp;</td>
</tr></table>

</BODY></HTML>