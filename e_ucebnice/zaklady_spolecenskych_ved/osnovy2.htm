<HTML>
<HEAD>
<TITLE> Osnovy ZÁKLADY SPOLEČENSKÝCH VĚD</TITLE>
<META http-equiv="content-type" content="text/html; charset=windows-1250">
<link href="../home.css" rel="StyleSheet" type="text/css" title="formal">

</HEAD>

<BODY TOPMARGIN="5" LEFTMARGIN="0" bgcolor="#C7FFC7" text="white">

<table width="*" cols="3" border="0" cellpadding="0" cellspacing="0"><tr>
<td width="5">&nbsp;&nbsp;</td>
<td width="*">ZÁKLADY SPOLEČENSKÝCH VĚD</td>
<td width="5">&nbsp;&nbsp;</td>
</tr></table>
<table width="*" cols="1" border="0" cellpadding="0" cellspacing="0"><tr><td BGCOLOR="#C7C7FF" width="*">
&nbsp;  Osnovy pro 1. – 4. ročník čtyřletého a
5. – 8. víceletého gymnázia&nbsp;
</td>
<td></td> 
</tr></table>
<table width="*" cols="3" border="0" cellpadding="0" cellspacing="0"><tr>
<td width="5">&nbsp;&nbsp;</td>
<td width="*">

<br>
I. Charakteristika a cíle předmětu<br>
<br>
 Předmět základy společenských věd v návaznosti na poznatky získané na základní škole i na základě osobní zkušenosti a samostatného vzdělávání žáky hlouběji a komplexněji seznamuje se společenskými, hospodářskými, politickými a kulturními aspekty současného života a s psychologickými, etickými a právními kontexty mezilidského styku. Připravuje žáky k odpovědnému převzetí sociálních rolí, rozvíjí jejich způsobilost k mravně odpovědnému jednání a k lepšímu poznávání sebe i druhých, pěstuje u nich žádoucí míru sebereflexe a seberegulace. Tím směřuje ke kultivaci intelektuálního, osobnostního a občanského profilu žáků a k rozvíjení a upevňování jejich mravního a právního vědomí.<br>
 Předmět se významně podílí na formování uceleno soustavy diferencovaných vztahů žáků ke skutečnosti a jejich postojů k důležitým oblastem lidského života. Žáci se učí posuzovat různé přístupy k řešení problémů každodenní praxe a kriticky je reflektovat, zvažovat různé alternativy řešení a odpovědně mezi nimi volit, seznamují se s různými způsoby uvažování a dorozumívání i s různými způsoby výkladu lidské zkušenosti. Osvojují se rovněž rozmanitá schémata společenskovědního poznávání a integrace společenskovědních poznatků i poznatků z ostatních vzdělávacích oblastí, Vzdělávání vyúsťuje ve vytvoření soustavy žádoucích motivačních hodnot a sociálních kompetencí žáků, ve zformování jejich předpokladů k vysokoškolskému studiu i k samostatnému životu v dospělosti.<br>
<br>
 Proces vzdělávání směřuje k tomu, aby žáci:<br>
 - získali ucelenou představu o důležitých kontextech lidského života, pochopili jejich podstatu a byli schopni získané poznatky využívat ve své životní praxi,<br>
 - osvojili si základní poznatky vybraných společenských věd, které by jim umožnily porozumět důležitým problémům charakteristickým pro jednotlivé společenskovědní obory,<br>
 - podrobněji se seznámili s cíli, principy, způsoby řízení a mechanismy fungování demokratických společenství a pochopili důvody mezinárodní spolupráce mezi zeměmi,<br>
 - prohloubili se představu o významu lidských práv, občanských rolí, práv a povinností a o předpokladech vlastního začlenění do rozmanitých oblastí života společnosti,<br>
 - dokázali se bezpečně orientovat v etických a právních otázkách, zaujímat žádoucí postoje k vybraným situacím a problémům a uplatňovat žádoucí sociální návyky a vzorce chování,<br>
 - uměli se orientovat v hlavních problémech současného světa a v základních filozofických otázkách a byli schopni je chápat jako prostředky utváření vlastního životního názoru,<br>
 - poznali různé systémy abstrakce, osvojili si principy exaktního poznávání a kontextuálního myšlení, dovedli se správně tázat, věcně argumentovat a vyvozovat logické závěry,<br>
 - prohloubili se schopnost posuzovat společenské jevy a procesy a zasazovat je do širších sociokulturních, politických, ekonomických, případně psychologických souvislostí,<br>
 - byli schopni kriticky vnímat a hodnotit veřejné záležitosti a problémy, jednání druhých lidí i své vlastní, uměli vhodně korigovat své názory, postoje, chování a jednání,<br>
 - dovedli hledat a nalézat adekvátní způsoby řešení rozmanitých životních situací, dokázali utvářet pozitivní vztahy k druhým lidem i k širšímu společenskému prostředí,<br>
- dovedli přiměřeně vyjadřovat, zdůvodňovat a obhajovat vlastní názory a prosazovat své oprávněné zájmy s ohledem na potřeby, názory, zájmy a práva druhých lidí.<br>
<br>
II. Obsah učiva<br>
<br>
 Přehled tematických celků<br>
 1. Úvod do studia předmětu<br>
 2. Základy psychologie<br>
 3. Základy sociologie<br>
 4. Základy politologie<br>
 5. Základy práva<br>
 6. Základy ekonomie<br>
 7. Mezinárodní vztahy<br>
 8. Planetární problémy<br>
 9. Základy etiky<br>
 10. Základy neformální logiky<br>
 11. Základy teorie vědy<br>
 12. Základy filozofie<br>
<br>
 Obsah tematických celků<br>
<br>
<br>
1. ROČNÍK<br>
<br>
 1. Úvod do studia předmětu<br>
 - zvláštnosti studia na gymnáziu, zásady a metody jeho racionální organizace, režim dne, zásady zdravé životosprávy, efektivní způsoby práce s odbornou literaturou a ostatními informačními zdroji, efektivní způsob při řešení problému,<br>
-  význam a obsah předmětu základy společenských věd, orientace ve společenských vědách jako základ řešení důležitých životních situací, předmět a úkoly důležitých společenskovědních disciplín, možnosti využití jejich poznatků v každodenním životě<br>
<br>
 2. Základy psychologie<br>
 - podstata lidské psychiky, duševní život člověka, vědomí, prožívání, chování a jednání, biosociální podmíněnost lidské psychiky, vztah tělesné a duševní stránky,<br>
 - psychologický pojem činnosti, hlavní druhy lidské činnosti, činnost vnější a vnitřní, fáze lidské činnosti, jejich charakteristika,<br>
- přehled základních psychologických disciplín a směrů,<br>
 <br>
3. Základy sociologie<br>
- přehled sociologických disciplín, jejich vzájemné porovnání,<br>
 - metody sociologického výzkumu, jejich využití v praktickém životě<br>
<br>
4. Základy politologie<br>
 - význam politologie pro řešení praktických životních situací na úrovni společnosti i sociálních skupin, předmět politologie, její vztah k psychologii a sociologii,<br>
 - pojem státu, podstata státu, účel a funkce státu, vznik a vývoj státu, znaky a typy státu, formy řízení státu, právní stát, otázky lidských práv (významné dokumenty aj.),<br>
 - právní základy státu, ústava jako nejvyšší zákon státu, vznik a vývoj Ústavy České republiky, její struktura, státní suverenita, idea a symboly české státnosti,<br>
 - principy dělby státní moci, nejdůležitější složky státní moci, jejich funkce a úkoly, důležité orgány státní moci ČR ) parlament, vláda, soudy), jejich struktura,<br>
<br>
5. Základy práva<br>
- rozdíly mezi morálními a právními normami, zákonnost a právní vědomí,<br>
 - zvykové právo, kodifikované právo,<br>
<br>
6. Základy ekonomie<br>
 - pojmy ekonomie, ekonomika, podstata hospodářského života společnosti, uspokojování lidských potřeb, statky, služby, výroba, spotřeba, druhy spotřeby,<br>
 - základní ekonomická otázka, ekonomika zvyková, příkazová a tržní, ekonomické subjekty, jejich typy a charakteristika, ekonomické sektory, jejich funkce a úkoly,<br>
 - trh: charakteristika trhu, nabídka, poptávka, směna, subjekty trhu, typy trhu, zákonitosti fungování trhu, tržní mechanismus, konkurence, důsledky cenových změn,<br>
<br>
7. Planetární problémy<br>
 - vztah lokálních a globálních problémů, přehled významných planetárních problémů a hlavních způsobů jejich řešení na národní a mezinárodní úrovni,<br>
<br>
8. Základy etiky<br>
- základní etické hodnoty: slušnost, poctivost, dodržování slibu, čestné jednání, solidarita s potřebnými, vzájemná pomoc v běžném životě i ve vypjatých situacích aj.,<br>
 - etika každodenního života: jedinec v rodině a sociální skupině, vzájemná práva a povinnosti generací, vztah k nemocným a postiženým, profesní etika,<br>
<br>
9. Základy filozofie<br>
- předmět filozofie, místo filozofie v lidské zkušenosti, vztah filozofie k jiným formám vědění o světě (mýtus, náboženství, věda, umění), význam filozofické zkušenosti,<br>
<br>
<br>
2. ROČNÍK<br>
<br>
1. Základy psychologie<br>
 - podstata lidské psychiky, duševní život člověka, vědomí, prožívání, chování a jednání, biosociální podmíněnost lidské psychiky, vztah tělesné a duševní stránky,<br>
 - psychologický pojem činnosti, hlavní druhy lidské činnosti, činnost vnější a vnitřní, fáze lidské činnosti, jejich charakteristika,<br>
 - člověk jako osobnost: pojem osobnosti člověka, její projevy v činnosti a životních situacích, psychické vlastnosti osobnosti, struktura osobnosti, typologie osobnosti,<br>
 - osobnost ve vývoji, dědičné vlohy, rozvinuté dispozice, získané vlastnosti, které faktory se na vývoji osobnosti podílejí, rozvoj a tvorba osobnosti,<br>
 - psychické jevy: třídění psychických jevů, jejich charakteristika a základní znaky, psychické procesy a stavy, psychické vlastnosti,<br>
 - poznávací procesy: čití, vnímání, představivost, myšlení, znaky, formy a druhy myšlení, vlastnosti myšlení, myšlení a řeč, druhy řeči, pozornost,<br>
 - procesy paměti: pojem paměti, vlastnosti paměti, druhy a typy paměti, učení, fáze učení, činitelé ovlivňující úspěšnost učení, zapomínání, metody učení<br>
 - motivační procesy: city, jejich znaky a vlastnosti, druhy citů, citové reakce, stavy, vztahy a vlastnosti, volní procesy, vůle a rozhodování,<br>
 - jedinec v sociálních vztazích, mezilidské vztahy, sociální interakce a komunikace, sociální percepce, sociální vlivy působící na osobnost, sociální učení, socializace,<br>
 - podmínky a zásady efektivní komunikace, empatie, asertivita, vznik konfliktních situací, druhy konfliktů, přístupy k řešení konfliktů, předcházení konfliktům,<br>
 - duševní zdraví: zdroje duševního zdraví, předpoklady zdravého duševního vývoje, poruchy duševního zdraví, duševní hygiena, její složky, relaxační techniky,<br>
 - využití poznatků psychologie v každodenním životě (poznávání druhých, sebepoznání, výběr partnera, volba povolání, orientace v náročných životních situacích apod.)<br>
<br>
 2. Základy sociologie<br>
 - člověk jako individuální osobnost a jako bytost sociální, společnost, kultura a civilizace jako vztahové rámce lidského života, význam života lidí ve společnosti,<br>
 - sociální útvary a seskupení, skupinová struktura společnosti, pojem skupiny, typy sociálních skupin, jejich charakteristika a znaky, význam plurality skupin,<br>
 - sociální vztahy, sociální pozice a role, konflikt rolí, sociální vzorce chování, skupinové normy, systém sankcí, autorita, jádro skupiny, formální a neformální vztahy,<br>
 - diferenciace společnosti, problém sociální nerovnosti, sociální distance, typy sociální struktury, principy sociální stratifikace, sociální status, sociální mobilita,<br>
 - sociální organizace společnosti, sociální instituce, jejich funkce a úkoly, řád ve společnosti, společenské hodnoty a normy, sociální kontrola, sociální rituály,<br>
  - kultura: obsah pojmu, jeho významy, znaky kultury, odlišnost kultury od přírody, kultura hmotná a duchovní, normativní kultura, masová kultura, masmédia,<br>
 - sociální deviace, sociálně patologické jevy (vandalismus, kriminalita, extrémismus, rasismus, prostituce, toxikománie aj.), jejich příčiny a možnosti prevence<br>
<br>
<br>
3. ROČNÍK<br>
<br>
1. Základy politologie<br>
 - význam politologie pro řešení praktických životních situací na úrovni společnosti i sociálních skupin, předmět politologie, její vztah k psychologii a sociologii,<br>
 - pojem státu, podstata státu, účel a funkce státu, vznik a vývoj státu, znaky a typy státu, formy řízení státu, právní stát, otázky lidských práv (významné dokumenty aj.),<br>
 - právní základy státu, ústava jako nejvyšší zákon státu, vznik a vývoj Ústavy České republiky, její struktura, státní suverenita, idea a symboly české státnosti,<br>
 - principy dělby státní moci, nejdůležitější složky státní moci, jejich funkce a úkoly, důležité orgány státní moci ČR ) parlament, vláda, soudy), jejich struktura,<br>
 - demokracie, její vymezení, principy demokracie jako formy vlády a způsobu rozhodování, přímá a zastupitelská demokracie, jejich historické a současné formy,<br>
 - politika, politické vztahy, politický program, politický systém, politický režim, politické subjekty, politický pluralismus, politické strany, koalice, opozice, lobby,<br>
 - formy participace občanů v politickém životě, parlamentní, senátní a komunální volby, aktivní a pasivní volební právo, poměrný a většinový volební systém,<br>
 - obec jako základní samosprávná jednotka státu, důležité orgány státní správy a samosprávy v obcích (městech), podíl občanů na místní správě a samosprávě<br>
<br>
2. Základy práva<br>
 - význam právní regulace mezilidského styku, právní řád státu, třídění právních norem, uspořádání právního řádu ČR, účel a typy právních předpisů, způsob jejich uveřejňování, uspořádání předpisů ve Sbírce, jejich formální náležitosti,<br>
 - právní vztahy, subjekty právních vztahů (pojem fyzické a právnické osoby), právní subjektivita, způsobilost k právním úkonům, systém práva, pojem, prameny a funkce důležitých právních odvětví, právo veřejné a soukromé, právnické profese,<br>
 - občanské právo: práv věcná a závazková, právní pojetí věcí a majetku, přehled věcných práv, závazkové právo, důležité typy občanskoprávních smluv, způsoby a postupy při uplatňování nároků vzniklých ze smluv (zejména reklamace),<br>
 - rodinné právo: právní podmínky vzniku manželství,, okolnosti vylučující platnost manželství, zánik manželství, právní úprava vztahů mezi manžely a mezi rodiči a dětmi, vzájemné povinnosti, formy náhradní rodinné výchovy, ústavní výchova dětí,<br>
 - pracovní právo: účastníci pracovněprávních vztahů, jejich vzájemná práva a povinnosti, podmínky vzniku, změny a zániku pracovního poměru, pracovní doba, pracovní řád, formy odměňování práce, bezpečnost a ochrana zdraví při práci,<br>
 - trestní právo: znaky trestného činu, trestní odpovědnost, právní následky trestného činu, základní typy trestů, orgány činné v trestním řízení (policie, státní zastupitelství, advokacie, soudy), jejich úkoly, subjekty a průběh trestního řízení,<br>
 - správní právo: veřejná správa, územní samospráva, systém české veřejné správy, orgány státní správy, jejich působnost, obce, jejich hospodaření a působnost, orgány obce, jejich úkoly a funkce, soustava okresů, působnost okresních úřadů<br>
<br>
3. Základy ekonomie<br>
 - pojmy ekonomie, ekonomika, podstata hospodářského života společnosti, uspokojování lidských potřeb, statky, služby, výroba, spotřeba, druhy spotřeby,<br>
 - základní ekonomická otázka, ekonomika zvyková, příkazová a tržní, ekonomické subjekty, jejich typy a charakteristika, ekonomické sektory, jejich funkce a úkoly,<br>
 - trh: charakteristika trhu, nabídka, poptávka, směna, subjekty trhu, typy trhu, zákonitosti fungování trhu, tržní mechanismus, konkurence, důsledky cenových změn,<br>
 - peníze: vznik a vývoj peněz, podstata peněz, formy oběhu peněz, národní měna, valuty, konvertibilita měny, měnový kurz, inflace, její negativní důsledky,<br>
 - bankovní soustava ČR, typy bankovních služeb a operací, úvěr, úrok, typy vkladů, formy platebního styku, druhy cenných papírů, jejich účel, burzy, RM-Systém,<br>
 - právní subjekty v tržní ekonomice, právní úprava podnikání, živnosti, obchodní společnosti, družstva, základní jmění, kapitál, zisk a jeho formy,<br>
 - úloha státu v tržní ekonomice, nástroje hospodářské politiky státu, daňová soustava, typy daní, charakteristika státního rozpočtu ČR, příjmy a výdaje státního rozpočtu,<br>
 - ekonomika ČR: důvody přechodu na tržní ekonomiku, podstata procesu transformace české ekonomiky, privatizace, výkonnost české ekonomiky, hrubý domácí produkt,<br>
 - postavení české ekonomiky ve světové ekonomice, orientace vnějších hospodářských vztahů, zahraniční obchod, mezinárodní měnový systém<br>
<br>
4. Základy neformální logiky<br>
- usuzování: úsudek a usuzování, úsudky věcně (obsahově) a formálně nesprávné, úsudky deduktivní a induktivní, jejich zvláštnosti a struktura, zásady správného usuzování a přesného formulování myšlenek,<br>
- potřeba orientace v propagandě, vytvoření myšlenkových zábran proti manipulaci,<br>
 - psychologické a neformálně logické předpoklady objektivity a tolerance<br>
<br>
<br>
4. ROČNÍK<br>
<br>
1. Základy etiky<br>
 - etika jako teorie mravnosti a morálky, základní etické pojmy (dobro, zlo, lidská důstojnost, spravedlnost aj.), problém jejich konkrétně historických a sociálních obsahů,<br>
 - pojem morálky, kořeny a pilíře morálky, vývoj morálky, mravní hodnoty a normy, závaznost mravních norem, mravní rozhodování, mravní odpovědnost,<br>
 - svoboda vůle, vnější a vnitřní svoboda, autonomie svědomí, svědomí před jednáním a po něm, mravní apriori, morální závazek, rozdíl pocitu a pojmu viny,<br>
 - normativní a nenormativní etika, problém volby absolutního a neabsolutního východiska mravního rozhodování, univerzální a relativní etické hodnoty,<br>
 - základní etické hodnoty: slušnost, poctivost, dodržování slibu, čestné jednání, solidarita s potřebnými, vzájemná pomoc v běžném životě i ve vypjatých situacích aj.,<br>
 - etika každodenního života: jedinec v rodině a sociální skupině, vzájemná práva a povinnosti generací, vztah k nemocným a postiženým, profesní etika,<br>
 - globální problémy jako problémy etické: válka a mír, mezinárodní dorozumění a spolupráce, ochrana životního prostředí, morální stav společnosti<br>
<br>
2. Základy teorie vědy<br>
 - kumulace lidského poznání v průběhu dějinného vývoje, místo vědy v poznávání světa, její význam z perspektivy praktického života (medicína, průmysl, vojenství apod.),<br>
 - vznik vědy, proměny jejího postavení v průběhu dějin, vztah vědy a církve, diferenciace vědních disciplín, současné třídění vědních disciplín, jejich vzájemné vztahy,<br>
- dedukce a indukce jako metody vědeckého poznání, porovnání jejich východisek při zkoumání jevů a procesů,<br>
 - srovnání přístupů přírodních a společenských věd ke zkoumání světa, konzervativnost vědy, význam výzkumu a nových technologií v proměnách vědeckého poznání,<br>
 - srovnání přístupů společenských věd ke zkoumání člověka a společnosti, přínos společenských věd pro rozvoj člověka a společnosti i pro prevenci technokratismu<br>
<br>
3. Základy filozofie<br>
 - předmět filozofie, místo filozofie v lidské zkušenosti, vztah filozofie k jiným formám vědění o světě (mýtus, náboženství, věda, umění), význam filozofické zkušenosti,<br>
 - povaha a podstata filozofického tázání, hlavní filozofické problémy, historické proměny přístupu k těmto problémům a jejich řešení, hlavní filozofické disciplíny,<br>
 - počátky filozofie: časové vymezení a témata, předpoklady vzniku filozofie v antickém Řecku, rysy nejstarší filozofie, hlavní směry antické filozofie,<br>
 - filozofie ve středověku: uzlové filozofické problémy, vznik a počáteční vývoj křesťanství, křesťanská filozofie, patristika, scholastika, středověké univerzity,<br>
 - renesanční filozofie, její rysy a uzlové problémy, rozvoj přírodní vědy, metafyzika, filozofie státu a práva, filozofie náboženství, filozofická reforma věd,<br>
 - filozofie mezi renesancí a osvícenstvím, osvícenská filozofie v Anglii, Francii a Německu, empirická filozofie, racionalismus, idealismus, reformace,<br>
 - filozofie 19. a 20. století: německá klasická filozofie, poklasická filozofie, fenomenologie, filozofie bytí, filozofie existence, hermeneutika, postmoderna,<br>
 - hlavní směry současné filozofie, historický přehled české filozofie<br>
 - problém svobody a nutnosti v lidském jednání, historické proměny v jeho řešení,<br>
 - vybrané otázky filozofie bytí (substance a akcident, látka a forma, možnost a uskutečnění, entelechie, historické proměny v řešení základního určení jsoucna),<br>
- pohyb, prostor, čas (konfrontace filozofického přístupu s fyzikálními a kosmologickými teoriemi hmoty, vývoj náhledů na tyto fenomény),<br>
 - vybrané otázky filozofie poznání (smyslová niternost, odlišnost smyslového a duchovního poznání, vědomí, jazykový charakter poznání, pojmovost, vědecké poznání,<br>
 - pravda jako filozofický problém, historické proměny v řešení tohoto problému,<br>
<br>
<br>
<br>
<br>
<br>
5. SPOLEČENSKOVĚDNÍ SEMINÁŘ 3. r.<br>
<br>
1. Psychologie<br>
- výběrovost vnímání, zrakové klamy při vnímání, proč k nim dochází,<br>
 - různé stavy vědomí a jejich ovlivňování, psychoaktivní látky a jejich účinky na vědomí člověka, ovlivňování vědomí pomocí psychické manipulace, účinná obrana proti ní,<br>
 - snění, výklad snů, archetypy, proces individualizace (C.G. Jung),<br>
 - myšlení a řešení problémů, myšlenkové operace, mentální atereotypy,<br>
 - biologická a sociální podmíněnost osobnosti člověka, vliv různých faktorů na osobnost v průběhu lidského života, vlivy pozitivní a negativní,<br>
 - formování osobnosti v náročných životních situacích,<br>
 - možnosti ovlivňování vývoje osobnosti, metody rozvoje osobnosti, techniky úspěšného se vyrovnávání se stresem a konfliktní situací,<br>
 - interindividuální rozdíly mezi lidmi, itraindividuální rozdíly osobnosti v jednotlivých etapách lidského života, význam životní zkušenosti,<br>
 <br>
2. Sociologie<br>
- problémy mládeže (subkultura mládeže, kouření, alkohol, drogy, sex),<br>
 - problémy volného času, způsob života a životní styl současné společnosti,<br>
- problémy v soužití generací, mezigenerační vztahy, mezigenerační dialog,<br>
 - vliv masmédií a výrazných osobností na formování veřejného mínění,<br>
 - funkce kultury vzhledem k jedinci a ke společnosti, vliv kulturních vzorců na stabilitu sociální skupiny, rozmanitost a odlišnosti kultur, kulturní dědictví, kulturní difúze,<br>
 - sociální aspekty náboženství, církve a náboženské instituce, náboženské rituály a obřady, jejich psychologický a sociální význam,<br>
 - psychologické a sociální problémy působení náboženských sekt na dospívající,<br>
 - národ, národnostní menšiny, národnostní soužití a rozpory, problémy rasové a národnostní nesnášenlivosti, rasová diskriminace, důvody předsudků vůči cizincům.<br>
 - deviantní chování, deviantní životní dráha, kriminální chování,<br>
 - teorie společenské změny: společenský pohyb, adaptace na změny, příčiny změn, idea pokroku, teorie konfliktu, společnost tradiční a moderní,<br>
 - přehled hlavních sociologických teorií a směrů, paradigmata sociologického myšlení,<br>
 - sociologické systémy a školy, velké osobnosti české a světové sociologie,<br>
<br>
3. Planetární problémy<br>
- sociální problémy: návykové látky, gamblerství, graffiti, kriminalita, pornografie, prostituce, zneužívání internetu a jiných zdrojů informací apod.,<br>
 - problémy rasové, národnostní, náboženské aj. nesnášenlivosti, důsledky xenofobie, netolerance a extrémismu pro soužití lidí a uplatňování jejich lidských práv,<br>
 - nebezpečí spojená s působením nacionalistických, fundamentálních a extrémistických ideologií a doktrín a s existencí mezinárodního terorismu<br>
<br>
<br>
6. SPOLEČENSKOVĚDNÍ SEMINÁŘ 4. r.<br>
<br>
1. Politologie<br>
 - okolnosti vzniku prvních ústav<br>
 - porovnání ústavy ČR s ústavami USA, Velké Británie a Francie, příp. jiných států,<br>
 - pravomoci prezidenta ČR, porovnání pravomocí hlav států v prezidentské a parlamentní republice ( na příkladech typických a známých reprezentantů),<br>
 - význam, funkce a odlišnosti voleb do zastupitelstev,<br>
 - hlavní způsoby a formy demokratické kontroly státní moci,<br>
 - porovnání důležitých forem přímé demokracie - referenda a plebiscitu (jejich účel, kdy se používají, jaký vliv má tento typ veřejného rozhodování na politiku státu),<br>
 - principy tvorby zákonů (od vzniku návrhu zákona), proces schvalování zákonů,<br>
 - porovnání programů jednotlivých politických stran v ČR,<br>
 - faktory ovlivňující průběh politické socializace jedince a vývoj politických preferencí voličů ( na příkladech průzkumů veřejného mínění a výsledků voleb v ČR),<br>
 - orientační rozbor významných politických doktrín a ideologií<br>
<br>
2. Právo<br>
 - porovnání rozdílů mezi občanským soudním řízením a trestním řízením,<br>
 - pracovní právo: pracovní prostředí, pracovní podmínky, péče o zaměstnance,<br>
 - pracovní právo: typy a výpočet mzdy, výkonová norma, mzdový tarif,<br>
 - finanční právo: daně, daňová přiznání,<br>
 - obchodní právo: formy podnikání, podnikatelské subjekty, obchodní tajemství,<br>
 - živnostenské právo: druhy živností, živnostenské oprávnění, neoprávněné podnikání<br>
<br>
3. Ekonomie<br>
 - zkratky nejdůležitějších zahraničních měn (EUR, CHF, USD, JPY aj.),<br>
 - příklady plně konvertibilních zahraničních měn,<br>
 - význam a úkoly Mezinárodního měnového fondu a Světové banky<br>
 - nejvýznamnější mezinárodní hospodářské organizace, koncerny apod.,<br>
 - monopolní a protimonopolní tlaky a opatření,<br>
 - význam protiinflačních opatření státu pro udržení hospodářské stability,<br>
 - příčiny ekonomické nerovnováhy ve světě (problém "Sever - Jih"),<br>
 - práce a pracovní síla, know-how, kvalifikace, nezaměstnanost, politika zaměstnanosti,<br>
 - soudobé proudy ekonomických teorií, jejich využití v praxi,<br>
 - příčiny a důsledky deficitu státního rozpočtu, státní dluh<br>
<br>
 4. Mezinárodní vztahy<br>
 - mezinárodní prostředí, subjekty mezinárodních vztahů, důležité mezinárodní organizace (Rada Evropy, NATO, OSN), systém OSN, funkce důležitých orgánů OSN, účely a úkoly odborných organizací OSN (WHO, ILO, FAO, UNESCO, UNICEF),<br>
 - mezinárodní politika, diplomacie, význam diplomatických styků mezi zeměmi, nástroje mezinárodní politiky (ekonomické, politické, vojenské), mezinárodní terorismus, jeho účel a důsledky, boj proti mezinárodnímu terorismu,<br>
 - mezinárodní ekonomická spolupráce, překážky mezinárodního obchodu, ochranářská politika státu, účel dovozních cel, odstraňování bariér mezinárodního obchodu, vytváření zón volného obchodu, procesy evropské ekonomické integrace,<br>
 - motivy evropské ekonomické, politické a bezpečnostní integrace, důvody vzniku Evropské unie, předchůdci EU, současné členské státy EU, podmínky členství v EU, důležité orgány EU, jejich funkce, problémy začleňování ČR do Evropské unie,<br>
 - důvody vytvoření Evropské měnové unie (EMU), společná měna členských států Evropské unie - EURO, výhody jednotné evropské měny, význam společné evropské měny pro stabilitu EU, problémy spojené se zaváděním jednotné evropské měny,<br>
 - systém kolektivní sebeobrany (NATO) a kolektivní bezpečnosti RB OSN), jejich účel, význam RB OSN při mírových řešeních konfliktů a urovnávání mezinárodních sporů, formy nejčastěji uplatňovaných opatření při ohrožení či porušení míru<br>
 - vývoj mezinárodních vztahů od světové války do současnosti,<br>
 - významná ohniska mezinárodního napětí<br>
<br>
 5. Planetární problémy<br>
 - vztah lokálních a globálních problémů, přehled významných planetárních problémů a hlavních způsobů jejich řešení na národní a mezinárodní úrovni,<br>
 - krize vzájemnéjo vztahu přírody a kultury, důsledky necitlivé expanze evropské civilizace, problémy životního prostředí, ekologická hnutí, náznaky "zelené diktatury",<br>
 - demografické problémy lidstva, hrozba přelidnění, hladomory, problém zdraví a výživy, otázky hygieny a zdravotní péče, nezbytnost planetární solidarity,<br>
 - orientace moderní společnosti na konzum a rozvoj potřeb, konzumní životní styl (zdravotní a jiná rizika), alternativní přístupy k modelování zdravého životního stylu,<br>
 - význam mezinárodních organizací v prevenci planetárních problémů,<br>
 - důvody vzniku feministických hnutí, postavení žen v tradiční a moderní společnosti,<br>
 - etnická, náboženská aj. diskriminace jako možný zdroj mezinárodního napětí,<br>
 - problémy a možná nebezpečí působení náboženských sekt ve světě<br>
<br>
6. Etika<br>
 - specifické etické otázky (trest smrti, interupce, eutanázie apod.),<br>
 - významné etické teorie a směry (empiristická, utilitaristická, sociální aj.),<br>
 - porovnání východisek židovsko-křesťanské, islámské a buddhistické etiky,<br>
 - problém smyslu lidského života, jeho náboženská a nenáboženská řešení<br>
<br>
7. Filozofie<br>
 - problém svobody a nutnosti v lidském jednání, historické proměny v jeho řešení,<br>
 - vybrané otázky filozofie bytí (substance a akcident, látka a forma, možnost a uskutečnění, entelechie, historické proměny v řešení základního určení jsoucna),<br>
<br>
<br>
III. Přístupy k obsahu a organizaci výuky<br>
<br>
 Základem vyváženosti informativní a formativní stránky učiva je odpovědný, výběrová a tvořivý přístup vyučujícího k učebním osnován, přihlížející k intelektuální úrovni a zájmům studentů a k dostupným informačním zdrojům. Z těchto hledisek se učitel upravuje proporce učiva uvnitř jednotlivých tematických okruhů i během školního roku. Znamená to, že některé partie učiva jsou probírány důkladněji, jiné v menším rozsahu nebo vyučující pouze upozorní na existenci určité problematiky a na doplňkové informace o ní. Obsahové prvky je třeba vzájemně propojovat, utřiďovat v logický systém a začleňovat do širších vztahů a souvislostí. Tento přístup je zvlášť významný pro syntézu poznatků uvnitř jednotlivých tematických okruhů i v předmětu jako celku a přispívá k osvojování technik duševní práce.<br>
 Při prezentaci vzdělávacích obsahů je vhodné vycházet z rozborů konkrétních příkladů v rámci příslušné problematiky, odlišovat skutečnosti a fakta od názorů a teorií, hodnotit spolehlivost informací a jejich podstatnost. K tomu ve velké míře přispívá vedení diskusí se studenty, kladení obsahově a logicky správných otázek, zařazování různých forem samostatné i týmové práce studentů (referáty, dlouhodoběji zadávané písemné práce, skupinové projekty aj.) a využívání rozmanitých zdrojů informací. Vyučující uplatňuje aktivizační metody a formy práce, co nejvíce zapojuje studenty do výuky a upozorňuje je na zajímavé přednášky či společenské události, podle možností organizuje návštěvy kulturních zařízení, správních institucí, úřadů, podniků, zařazuje besedy s odborníky a pracovníky z praxe apod.<br>
<br>
<br> Odborný gestor VÚP: PhDr. Viola Horská


<br><br></td>
<td width="5">&nbsp;&nbsp;</td>
</tr></table>

</BODY></HTML>